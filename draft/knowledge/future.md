רצון לדעת את העתיד מרגיש לי מוזר - אבל נראה שהרבה אנשים חשוב להם לדעת מה יקרה להם. העתיד נראה לי כדבר הכי משעמם לדעת כי הוא יקרה כבר בכל מקרה. אולי אנשים רוצים לדעת את העתיד בשביל לשלוט בו או להיות מוכנים אליו, אבל נראה לי גם זה רק אשליה - כי אם אתה יודע את העתיד, אתה או לא שולט בו או שהידיעה שלך לא באמת ידיעה. ואז אני לא יודע מה הקטע לדעת משהו שאין לך שום שליטה עליו והוא לא יכול להועיל לך בשום צורה.

אני חושב שהידיעה צריכה להתבטא במכניקה להבין איך דברים עובדים, להבין מה הם החיים ומה חשוב בחיים. הידיעה התודעתית בעיני היא לא מה יקרה, כי זאת ידיעה מדעית, וגם לא מה ראוי שיקרה כי זוהי ידיעה מוסרית, אלא הידיעה מה זה המהות של דבר כלשהו. אני חושב שבמובן הזה אני מסכים עם אפלטון, שלדעת את האידאה של הדבר ולנסות לחוש אותה דרך הפרטיקולרי מרגיש לי הרבה יותר ידיעה של מהות הדברים מנגיד המנגנון המכני שמאחוריה, שגם זה בהחלט ידיעה שבנויה מהרכבה של אידאות.
