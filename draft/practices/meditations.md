יש את כל המדיטציה של אני מרכז והכל זורם בתודעה שלי שהתחלתי לכתוב על זה לשים לב שהתודעה נעלמת בתוך אובייקטים ובתוך העולם אבל היא עדיין חווה את עצמה דרך האובייקטים בעולם.

ודברים נוסף צריך לראות את הדמיון לפני כל פעולה - פשוט להאט קצת לפני העשיה ואפשר לשים לב שהמח בהתחלה מדמיין ואז פועל. וזה נכון בכל דבר, בהליכה, בהכנה של קפה, בהקלדה.

לשים לב לדברים שצצים בנפש ולחשוב עליהם - לגבי שפה ומילים (הקריין) יש מדיטציה בערך של משמעות.

בערך תודעה יש את התרגיל שלשים לב שהכל מתרחש בתוך התודעה. עדיף בהתחלה עם עיניים עצומות ואז עם עיניים פתוחות. והנקודה המרכזית כאן זה לזהות את עצמי עם היכולת המוחלטת והחופש המוחלט לתכנת את עצמי כפי שאני רוצה.

לשים לב לתיוגים ושהתיוגים לא קיימים בעולם אלא זה הקרנה של המח אל תוך התודעה

עוד תרגיל - לעשות את הדברים כרגיל אבל אז קצת לעצור, ולחפש בנפש מה דוחף אותי לשם, מה גורם
לי להגיב לזה או לעשות את זה. למשל כשמגיעה הודעה או כשמצלצל טלפון למה כזה חשוב לי לענות, ולא
שזה לא חשוב אלא לשים לב לעוד שניה מה בנפש מזרים אותי לפעולה הזאת. וזה לגבי כל דבר ככה.

ללכת ברחוב לקחת חפץ כלשהו ולחשוב על ההסטוריה שלו. לחשוב שהחפצים הללו הם ברזוננס עם התודעה האנושית כי הם משרתים אותנו. לחשוב עליהם כאנרגיה שבאה לעולם דרך העולם הרעיוני ועכשיו מתבטאת בחפץ הזה ברחוב הזה. איך הרעיון התגלגל אלף גילגולים דרך צרכים מעשיים אנושיים והגיע להתבטא בברזל או חומר דומם. לחשוב על זה שהנשמה של האובייקט היא תת תוכנה בתוך המודעות שלנו. כמו שיכולה להופיע
תודעה מחומר, כך יכולה להופיע תודעה שרצה על תת קבוצה של תהליכים בתודעות קיימות.

תרגיל המשמעות עוזר להאט את הקריין. ואז אפשר לשים לב שזה הדבר היותר חשוב את המרדף אחר המשמעות ואת האוטומציה לעבור ממילה למילה. ובשביל להאט אפשר לקרוא על כל מילה באטימולוגיה שלה להבין שכל מילה בשפה יש לה היסטוריה, יש לה כמה קונטקסטים, יש לה חיים משלה והיא לא כאן רק משרתת את המחשבה הספציפית שלך - היא גם תודעה קטנה שרצה וחיה, ומשתנה, על התודעה שלנו.

עוד משהו שהבנתי שאפשר להיות מאד מפוקס על התודעה ואז הזרם המחשבתי נקטע, וזה מאד מעניין ואתה צולל פנימה בתוך החוויה - אבל הנקודה של מה שאנחנו עושים זה לדעת לשים לב למעבר בין הפנימה להחוצה ולשים לב לקצת מהפנים כשאתה בחוץ וקצת מהבחוץ כשאתה בפנים וזהו רצף. וזה אולי תרגיל מתקדם אבל
אפשר לעשות אותו על הדרך ולהצליח בו ברמה מסויימת תמיד ולא חייבים להגיע מיד לתרגיל של תודעה כשלעצמה. והתרגיל הבסיסי בכל הנושא הזה הוא קצת להאט ולהיות יותר מודע לתהליכים שמתרחשים כי בדרך כלל בקצב הנורמלי הכל על אוטומט וקצב המואט אתה מקבל שליטה על התהליכים או לפחות נחשף אליהם ובקצב האיטי מדי אין תהליכים כי התהליכים צריכים איזשהו רצף מחשבתי וכשאתה נתקע בלופ מסביב לאיזה משמעות של מילה כל המשמעות נמוגה.

וזה מרגיש ממש כמו סקיל רגיל - כמו לפתח יכולת לפתור בעיות בגאומטריה שאולי זה לא קל ומצריך איזשהו רקע אבל בשלב מסויים רוב האנשים מצליחים להגיע לרמה בסיסית ואולי אפשר להתקדם בזה אבל גם אפשר להבין שמודעות זה סקיל שהוא שורש כל שאר הסקילים בחיים, כי הוא מעלה לך הבנה למה שמתרחש ונותן לך כלים להתעסק איתו ולנתח אותו, ואז אתה ממשיך בעיסוקך כרגיל ויודע איך לדבג את המערכת שהיא אתה כשצריך. ובעצם לרוב המיקרים אתה צריך פשוט לדעת לשים ברייק פואינט להכנס בפנים לראות האם יש שורת קוד לקויה לתקן אותה ולהמשיך הלאה. כמובן עבור מתכנת זה תמיד או לכתוב קוד או לדבג את הקיים ואני תוהה האם יש משהו אחר בחיים מלבד מלהמשיך בעיסוקים או לחילופין ללמוד איפה אני תקוע בעיסוקים הקיימים?
