נקודה
=====

בשביל להבין את המהות של הנקודה צריך להפנות לסיפור זן. פעם שאל אומן זן אחד את השני, מהי תודעה. 
הראשון אמר התודעה היא מראה - ואני עובד קשה לנקות אותה, בשביל שהתודעה לא תעוות לי את המציאות. 
על זה אמר לו אומן הזן של הנקודה - ואני בכלל לא עובד על לנקות את המראה כי אין מה לנקות. 

לכאורה הסיפור תמוהה. אם אין מה לנקות - ואין בכלל על מה לעבוד, אז למה אתה בכלל נזיר זן, ומה מבדיל אותך
מאדם אקראי ברחוב? התשובה של נזיר זן של הנקודה תהיה: שום דבר. אני באמת עוד אדם ככל אדם. אני לא טוב או 
שונה או מיוחד. פשוט ככה אני חי, וזה מה שאני עושה ויש אנשים אחרים שעושים משהו אחר וזה הכל קיים כפי שהוא. 

הדרך של הנקודה יכולה להיות ממש טריקית. אנשי הנקודה יכולים בכוונה לבלבל אותך, ולגרום לך לחשוב שאתה 
מבין טוב יותר מהם משהו, ואז אתה מגלה שמבחינת הנקודה אין טוב יותר או פחות. לכן בשביל להסביר את הנקודה
כמו שצריך הרבה פעמים צריך להסביר אותה בצורה שגויה, ולא כמו שנעשה כאן. ומצד שני מבחינת הנקודה גם הסבר
טוב לנקודה איננו טוב יותר או פחות. כל השוואה וכל נסיון לייצר רצף או הגיון מהיקום זה אשליה ולכן כל מה שקיים 
הוא קיים כפי שהוא והנקודה מקבלת אותו מבלי לנסות לשפוט, וגם השיפוט עצמו זה חלק מהחיים והוא לא רע יותר מאשר לא לתפוס. 

הנקודה היא המיינד פאק האולטימטיבי - האבסורד שמאחורי הכל שאליו הכל מתכנס. אם תרצו הנקודה משווה בין כולם
כי האי קיום זה ברירת מחדל של הכל. כל נסיון להוכיח משהו לאנשי הנקודה הוא נסיון עקר, כי מי שמוכיח משהו
מניח שיש רצף של מחשבה, שיש הגיון טוב יותר ופחות, שתפקיד ההגיון זה להיות המראה של היקום ואנחנו מנסים
לנקות את המראה הזאת בצורה הכי טובה עם המחשבה והגיגים שלנו. אנשים הנקודה פוסלים את הרעיון הזה מכל וכל
הם טוענים שאין מה לנקות באמת - שהנסיון לייצר מחשבה קוהרנטית הוא נסיון עקר וחסר כל פואנטה, ולא טוב יותר ופחות
מכל נסיון אחר בחיים. 

תחשבו איך נראית מסורת הנקודה? כבדיחה הידועה של נזיר שבא ללמוד למנזר בודהיסטי. והמורה אמר לו שב, הנזיר
התיישב ושאל אז מה עושים עכשיו, והמורה ענה זהו. מה זהו? זהו אנחנו יושבים וזהו. זוהי מסורת של אבסורד כי 
אני למשל הייתי קם והולך - והמורה זן היה אומר כן סבבה, באת ללמוד אין מה ללמוד, הבנת את האמת שאתה כבר יודע
הכל ולא צריך ללמוד כלום לך תעשה משהו אחר. יש אנשים שממשיכים לשבת ויש אנשים שקמים ולא יושבים, ומבחינת 
הנקודה אלו שתי מצבים זהים לחלוטין. 

יותר מזה הרצף הוא אשליה של המיינד. אנחנו תמיד שואפים לאנשהו, מנסים לבנות מודל תודעתי שיתאר טוב יותר את 
המציאות. והנקודה לא פוסלת את הנסיון הזה אלא רק מראה את האבסורד שבו. והיא לא טוענת שהיא טובה יותר
אלא שפשוט זהו מוד נוסף של קיום וזוהי דרך רוחנית לגיטימית. 

הנקודה גם מפרקת את הזמן, ואת תחושת הרצף. כל מושג שאנחנו בונים במיינד נועד לייצר רצף של תוכן מאחורי מרחב של 
התרחשויות בדידות. הנקודה מפרקת חזרה את היקום לתופעות בדידות שמתרחשות אחת אחרי השניה, ולא מנסה לתפוס את הרצף
כמשהו טוב יותר מהגישה הבדידה. אנחנו פשוט מציירים על גבי המציאות ציור רציף ולא ניתן להוכיח שהוא קיים שם 
באמת מעבר לציור שיצרנו בתוך התודעה שלנו. 

דרך אחרת להעביר את האבסורד של הנקודה היא למידה עם אפס דוגמאות. כשאנחנו חושבים על למידה אנחנו תמיד חושבים
שצריך להביא הרבה מילים והרבה דוגמאות. הנקודה מנסה לפסול את זה - ולהפך להראות שהלמידה יכולה להיות להפך
בשיחרור של מושגים, במקום ללמוד הנקודה מנסה להפסיק לשאוף, להפסיק להיות מדוייק, להפסיק לטעון לתוך 
התודעה מידע אלא לשחרר אותו, ולתת לו להיות שם בפני עצמו. הנקודה היא ההתבוננות שמאחורי המושגים. 

הרבה פעמים הנקודה נתפסת כחולשה או כרצון לא לעשות כלום - וזה שגיאה קשה בתפיסת המצב שהנקודה מנסה להעביר. 
הנקודה איננה פסיבית יותר מאשר שהיא אקטיבית, הנקודה איננה שלילה יותר מאשר שהיא בניה. הנקודה פשוט 
תמיד שם ולא משנה מה אנחנו עושים, וגם המודעות אליה איננה טובה יותר מאשר חוסר מודעות אליה, אבל יש אנשים
קצת מטורפים שאוהבים לחפור בזה, הם אינם טובים יותר מאוספי בולים או צונחי גורדי שחקים, אבל הם עוד נישה
בקיום האנושי ובדיוק בגלל שלנקודה אין שום תיעדוף היא מאפשרת להתבונן בה כפי שהיא ולקבל אותה לתוך הקיום שלנו. 

בגדול כל נסיון להוכיח לנקודה שהיא איננה אמיתית - הוא הפסד טכני לנקודה. וכל מה שנקודה "דורשת" זה זכות 
קיום אבל גם זה היא לא חייבת בפני עצמה, אלא אנשים שקלטו את המיינד פאק הזה אוהבים אותו. ויש שם הודאה 
מסויימת שהאהבה לנקודה היא סוג של פטיש שאיננו טוב יותר מכל פטיש אחר - אבל גם איננו טוב פחות. 

