ישר
===

הישר, אין לו קצוות. הוא אינסופי, לרוב בשני הכיוונים. הוא מייצג את המצב שכל הזמן משתנה - כל תהליך שמתפתח, גדל וצומח ולעולם אינו חוזר לאותה נקודה. הוא מבטא ציר, שדברים מתקדמים לאורכו - למשל ציר הזמן, או ציר של איזושהי התפתחות אישית או שינוי. הישר הוא מאד רציני, כי כל שינוי הוא מחייב, כל צעד הוא לנצח ובלתי ניתן לביטול. אי-אפשר לחזור אחורה ולתקן, כי המצב תמיד משתנה - גם אם מתחרטים וחוזרים לשנות משהו, עצם זה שהוא היה ואז שונה, זה לא אותו הדבר כמו אילו היה נוצר מראש בצורה אחרת.

חשוב להכיר בחשיבות הישר, כי הוא הבסיס להתפתחות והתקדמות. בספר הזה יש הרבה מהישר, הוא כל הזמן צומח וגדל, ובגיט ההיסטוריה רק מצטברת, גם אם מותתרים על איזה שינוי וחוזרים למצב שהיה, ההיסטוריה זוכרת את הצעד ועד החזרה. מצד שני, צריך להזהר עם הרצינות של הישר, כי בעצם הרבה דברים לא משנים כל-כך. ראו להשוואה את המעגל, בתור האנטיתזה, או את הנקודה שצוחקת על שניהם.
