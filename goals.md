קוד פתוח למודעות עצמית
=======

אנחנו קהילה של אנשים שסבורים שאין לשום דת או מוסד או דרך מונופול על רוחניות, ושהיא
קיימת בכל מקום - וניתן ללמוד עליה מכל אחד ומכל דבר. אנחנו לא גורואים, ולא מתיימרים
להבין בזה יותר מאדם אשר מנסה ללמוד, להקשיב, ולהבין את העולם סביבו, במשך זמן לאורך חייו. 
לאחר שיחות עם אנשים בסיטואציות שונות וגם ביננו, הגענו לתובנה שיש לנו תוכן והבנה 
שלא מצאנו במקום אחר לגבי רוחניות, חוויה, מודעות ותודעה, ומקומנו ביקום. 

קהילת קוד פתוח מהווה בעיננו דוגמא לקיום הורמוני המכבד ומכיל את האחרים שמאפשר
לבנות פרויקטים משותפים בצורה בריאה ומחזקת אחד של השני. כל אדם שמבין את הבסיס 
של הנאמר כאן, מוזמן לשלוח עידכונים והוספות, ואנחנו נאשר אותם בהתאם לכללי הקהילה
של קוד פתוח שכבר הוכיחה את עצמה כיעילה וליברלית. 

הדגש על הקוד הפתוח מגיע גם מכיוון אחר. יש בנו אמונה שניתן עם התרגול הנכון, הבנה, ושפה
מתאימה לתכנת את עצמנו מחדש, בצורה שתגרום לכל החוויה שלנו ביקום להיות מהנה יותר, עמוקה
יותר, בעלת משמעות יותר, ומודעת יותר. צורת העבודה שלנו בנויה יותר על אינטרוספקציה, כלומר 
התבוננות פנימה שמתפקסת יותר על חקר החוויה התודעתית, ששמה לב למה שמתרחש בתודעה. להבדיל 
מהמדע שמנסה לכמת את הכל בצורה אובייקטיבית וסטטיסטית, ולהבדיל מגישות בודהיסטיות שמדגישות
את ההתמסרות הכללית לפרקטיקות הללו, אנחנו מנסים לעודד את האנשים הרגילים ביותר לחשוב, להתנסות, 
לחקרור ולדווח ואף לבקר ולעדכן את הנאמר כאן. 

בגדול אפשר לומר שאנחנו מאמינים שאנחנו מחשבים מתוחכמים מאד, ובעזרת פרקטיקה נכונה ניתן 
לא רק לתקן את הבאגים של עצמנו, אלא אף להרחיב ולהתקין תוכנות חכמות שיעזרו לנו להרגיש 
טוב יותר בחיים באופן כללי. שהחוויה המודעת היא הדבר החשוב, וניתן לייצר תרגילים ואף מדע 
שכל אחד יכול לודא את יעילותו או לחלופין לבקרו לאחר שיתנסה בעצמו. 

הרבה מהלימוד הוא בזכות חומרים משני תודעה, אך לא רק - שיחות עם אנשים אחרים, לימוד
של מסורות חשיבה שונות, כולל פסיכולוגיה ועזרה עצמית, ואף תרגול ממושך במסורות איזוטריות
ונסיון לשלב אותם בתבנית אחת בתוך מערך האמונות שלנו. השילוב החשוב בעיננו בין 
רקע של תוכנה, מתמטיקה, מדע, פילוסופיה, פסיכולוגיה, איזוטריקה, וחוויות פסיכודליות משחקות כל אחת 
תפקיד בנסיון לשלב את כולם לתוך השקפת עולם אחת רציפה שיטתית וברורה שלוקחת את הטוב מכל העולמות

חשיבות העידכון והרוחניות החיה
========

הבעיה המרכזית שניתן למצוא במסורת מקובעת, זה חוסר היכולת לעדכן את העבר. הדבר היחיד שניתן אולי,
למצוא בפרקטיקות מדעיות שאיננו בר עידכון הוא מתמטיקה. אבל מתמטיקה באורח פלא, בזכות השפה
הרגורוזית, והתועלת שלה למערך גדול של פעילות פרקטית, הלימוד שלה מפוקס מסביב לכמות מינימלית
של ידע שמאפשר גם שימושיות וגם הבנה של השפה והשימוש בה. ובכך אנחנו רואים שההבדל בין מסורת 
רוחנית דתית לבין מתמטיקה למרות ששתיהן לא ניתנות לעידכון זה שמתמטיקה משמשת את האדם למטרותיו
וחשיבותה מוכח מהצורך בה להבנה של שאר הדברים ביקום. כלומר המתמטיקה משרתת את האדם, ובדת האדם 
משרת אותה, ובכך היא איננה מחפשת לתקן ולשפר את עצמה אלא להכתיב את אמיתותה המוחלטת לאדם. היכולת 
לעדכן, לתקן ולשנות היא חיונית ממש במדע - ברגע שהמדע מוצא תופעות חודשות לא ניתנות להסבר, אין הוא
שואף להוסיף עוד אפיציקל למסורת ההבנה הקיימת, ולא פוחד לשנות פרדיגמה באופן כללי, מלבד מהיסוד היחיד
או כלל המדע העקרוני ביותר והוא היכולת לנבא מקסימום תופעות. ולכן כל תאוריה חדשה במדע תמיד בגבול שלה
חייבת גם להתכנס לידוע לנו עד כה במדע. וזה אומר מציאת בלאנס או זוית חדשה על כל המתרחש, או מציאת בסיס
עמוק יותר שמאפשר יותר הסברים, אך גם לא שולל את הקיים אלא מכליל אותו ברמה עמוקה יותר של הבנה. 

היכולת הזאת לזרוק את כל הידוע לפח האשפה ההסטורי, בתנאי שיש הסבר טוב יותר ליותר תופעות, החיבור הזה
לתוצאות פרקטיות, והשיטה האופטימלית והקצרה ביותר שמנסה לשרוד מתוך רעש ענק של תופעות או תאוריות מתחרות 
מאד מזכירה אבולוציה או כל צורה אחרת שמתפתחת בטבע. לטבע לא אכפת מה הכוונות שלך, ומה החלומות שלך
בסוף יש כללים מאד פשוטים וברורים וכל שאר הדברים מסביב נועדו לשרת את הכלל הפשוט מאד כמו השרדות. 

הדרך הזאת ברוחניות קיימת הרבה בשיטות מסורתיות שמאניות. השמאניזם איננו בנוי על חקירה רעיונית עמוקה
שמצריכה שנים של לימוד ממורים רוחניים גדולים. השמאניזם שם את האדם בסיטואציה שמייצרת חיכוך עם ההרגלים
והנוחות שלו, ועליו והרבה פעמים על המנגנונים הטבעיים של הגוף והתת מודע למצוא למצב זה פתרון כלשהו. הגישה 
הפרקטית הזאת שאיננה מחייבת צורה מסויימת של פיתרון לבעיה אלא רק מציבה את הבעיה והאדם עצמו עובד ומגלה
בתוכו את החכמה והכחות לגלות את הפיתרון זוהי השיטה הרוחנית האותנטית, אבל צורות שונות של פתרונות או 
שימת לב אליהן יכולות לעזור לאנשים אחרים לחשוב על פתרונות משלהם לבעיות הללו. ותמיד כיף למצוא את האדם 
שלא קרא שום דבר ומוצא את הפתרונות ואת המחשבות שלו לכל הדברים במקום ללמוד ממורים. אבל בעיני גם מותר 
לקבל טיפים מהויתיקים בתחום שאכלו הרבה חצץ לפני שמצאו משהו שעובד. במקום מסויים כל דרך רוחנית אמיתית
צריכה לפתור בעיה פרקטית אמיתית במינימום כללים. הרוחניות צריכה לעזור לאדם לראות את המצב שלו בתור תרגיל
מנטלי, בתור אתגר, בתור פרקטיקה - אבל עליו למצוא פתרון. הוא תמיד יכול גם לשמוע הרצאה ופתרונות של אחרים
אבל בסוף אם הוא לא יעשה עבודה כלשהי, הבעיה לא תיפתר. ולכן ניתן לומר שמדע זוהי פרקטיקה שמאנית, אבל 
שיש מאחוריה גם הרבה תאוריה והיא פותרת הרבה בעיות ספציפיות טוב יותר משיטות אחרות, ושוב הדבר נובע מגישה
מסויימת לחיים שמדגישה את הידע המתמטי ושימוש בשפה רגורוזית שמאפשר לפתור בעיות מסויימות בצורה טובה. 

המטרה כאן היא בעצם לאסוף צורות של פרקטיקות כאלה ופתרונות שונים שנועדו לאתגר את האדם, ושיתוף של פרקטיקות
כאלו בידי אנשים שחוו אותם ומצאו את הפתרון שלהם. כמובן הרוב לא ניתן להעביר במילים כי הלימוד הרבה פעמים
מתבצע על ידי התת מודע והחיכוך עם המציאות, אבל יש גם חשיבות להבין ולחשוב על התהליך וכך גם לפעמים כפי
שמוכיח המדע יכולת אנליטית וחשיבה מסודרת יכולה לפתור בעיות מסויימות בצורה עמוקה ומוצלחת יותר מאשר פשוט 
להתקל איתן פנים מול פנים ללא חשיבה כלל. 

ישנו דיון במסורת ההגליאנית האם רוחניות עוברת גם כן תהליך של עידכון, שיפור, ניפוי הפסולת או שלא.
ולגבי הדתות השאלה פתוחה בעיני, כי הן בנויות על דוגמות ותיכתוב אמיתות, אבל לגבי ברוחניות אין בעיני
ספק שהתהליך של תזה-אנטיתזה-סינטזה קיים ללא צל של ספק. הרוחניות גם היא נמצאת בתוך תהליך אנושי מתכנס
של חשיבה ביקורתית, של ניסוי וטעיה, של נסיון לבנות מודלים טובים יותר שעוזרים ליותר בני אדם בצורה 
טובה יותר. וללא ספק שהתהליך הזה מתרחש בטבע מעצמו בדיוק כמו שלפני הופעת השיטה המדעית היו המצאות 
וטכנולוגיות שהתפתחו בהדרגתיות דרך ניסוי וטעיה, אך אנשים לא הפכו את ההתפתחות הזאת למושג עצמאי שדורש 
מיקוד וחקירה בפני עצמה, וגם לא קבעו כללים ברורים ולא ידעו לבצע ניסויים ביקורתיים. כל זה נולד עם 
עצם התובנה שיש שיטה מדעית שפועלת על פי כללים מסויימים ומצריכה ידע מסוג מסויים, וצורת חשיבה מסויימת
ואז לאט לאט התאפשר הבום של המהפכה המדעית שאת אותותיה אנחנו רואים עד היום. 

בעיני זהו נסיון לייצר סינתזה מכמה מסורות שלמדו להתמודד עם חלק מהשאלות ממש טוב, וניתן ללמוד 
מהן בכדי לסדר את הדרך הרוחנית. מפילוסופיה ניתן לקחת את החשיבה הביקורתית והחשיבות ללכת עוד צעד
יותר עמוק בשאלות ולא להסתפק בתשובה השיטחית הראשונה שעולה לראש. ממדע ניתן לקחת את חוסר הסנטימנטים
להיסטוריה ואת מבחן התוצאה כמדד להצלחת התאוריה, וגם את חשיבות השפה הרגורוזית המתמטית שלא מאפשרת
משחק עם משמעויות של מושגים. ממתמטיקה ניתן לקחת את צורת החשיבה שמנסה לבודד את האספקט הפשוט ביותר
ולחשוב עליו בתור ישות עצמאית. מאיזוטריקה ניתן לקחת את ההתייחסות המיסטית בכל פרט שקיים בחיים. משמאניזם
ניתן לקחת את העובדה שהרבה מהידע קיים בנו כבר ואנחנו רק צריכים לגלות אותו, ושלא צריך לשמוע תשובות
נכונות אלא לשאול את השאלות הנכונות. או את החשיבות של יצירת חיכוך ללא מתן תשובה אחת. מבודהיזם ניתן 
לקחת את העובדה שניתן לבנות בנינים מנטליים מורכבים ומתקדמים מאד על ידי בניה של מבנה מנטלי קטן 
צעד אחר צעד. הבודהיזם נותן תקווה לפרויקט תודעתי גדול על ידי עבודה הדרגתית ושיטתית. 

כלים מרכזיים - מדיטציה והתנסות
====== 

אחד הדברים המעצבנים שקיימים בדרכים רוחניות רבות זה הצהרות אמפיריות שגויות או לא מבוססות
על שום דבר מלבד מתחושות סובייקטיביות בלבד שניתנות להסברים אחרים. הדרך הרוחנית מנסה 
לבסס אמיתות לגבי טבעה של תודעה או של היקום שאיננה מבוססת על שום מחקר או ידע מעבר לתחושה. 
מצד שני דרכים רוחניות חילוניות בוחרות בנטיב אחר, שמנסה לא להתנגד לשכל כלל אלא לייצר תרגיל 
שאיננו שיכלי כלל - להשקיט את המחשבה. תתבונן בנשימה הם אומרים, תן למחשבות לחלוף כמו ענן. אבל
מה עם הדעות, מה עם ההסברים, מה עם תובנות, מה עם החוויות הפסיכודליות, מה הן לא רוחניות? השכל עבור האדם המערבי
הוא כלי חיוני חשוב, וכפי ששוב מוכיח המדע הוא לא רק חשוב עבור האדם המערבי הוא חשוב עבור הבנה
בסיסית של תהליכים שקיימים בטבע עצמו. לא אנחנו גרמנו לשכל להיות הכלי המוצלח ביותר לפיצוח 
תעלומות בטבע שלמענן הוא לכאורה לא נועד. השכל איננו האויב, הוא כלי שיכול לבלבל אבל כך גם 
לבנות אותנו אם נלמד לעבוד איתו בהדרגה, בזהירות ובחכמה. 

השמאניזם איננו כופה את המדיטציה ואת צורתה על האדם. התרגיל השמאני הבסיסי הוא פשוט לשבת לבד
בטבע במשך תקופה ועדיף עם צום. זהו - אין טכניקה, אין אמירה של מה נכון או לא נכון, ניתן ללמוד
מהטבע עצמו, פשוט להיות ולהעסיק את עצמך איך שבא לך. אתה יכול להסתכל על נמלה או על פרחים של עץ
אתה יכול לחשוב על הבעיות שיש לך בחיים או להסתכל על עננים פיזיים או מחשבתיים. התרגיל הזה כשעושים
אותו לאורך מספר ימים, מביא לשינוי תודעתי לא פחות מויפסנה. המח מאותחל מחדש ומרגישים שכל המרדף
שקיים בחיי השיגרה הוא אשליה. התחושה הזאת אולי עוברת מהר, אבל ניתן להרגיש שיש שם מהות אחרת שמסתתרת
מאחורי ההוי של האי עשיה שמאד קשה להרגיש בחיי שיגרה. תרגיל פשוט יותר למתחילים יכול להיות פשוט לקחת
חצי שעה ביום, ולשכב או לשבת בלי לעשות שום דבר. לתת למחשבות לזרום בלי לנסות לשפוט או לא לשפוט, פשוט
לתת להווי הזה כפי שהוא. תוך חצי שעה קשה להרגיש את האכות של התבודדות למספר ימים, אבל בהחלט ניתן 
לקבל ממנו תועלת כי המרדף נעצר, כולל המרדף אחר הרוחני. לא לעשות כלום איננו תרגיל התבוננות גדול, 
איננו מדיטציה מגניבה, ואיננו שום דבר מלבד מפשוט ביזבוז זמן. האדם המערבי יתקשה לקבל את התרגיל הזה
בתור שימושי, ויעדיף לשרוף חמש שעות בדיפדוף פייסבוק חסר תועלת מאשר בפשוט לא לעשות כלום חצי שעה ולהיות 
עם עצמך והמחשבות שלך. המחשבות לאחר זמן מה מתחילות להיות קצת שונות בעצמן, והאדם עדיין חושב על 
דברים במשך חצי שעת ההתבודדות, אך המחשבות נרגעות, הרעש שקט טיפה, והמרדף לא רודף כל כך. 

דרך אחרת שניתן לעבוד עם השכל במקום להתנגד לו הוא ניסוי מחשבתי. ניסוי מחשבתי קצת מזכיר דמיון מודרך
אך ישנו הבדל גדול. ניסוי מחשבתי איננו קובע לאדם מה עליו לחשוב, הוא שם את האדם בסיטואציה היפוטתית
ועליו לחשוב לבד מה זה אומר. הניסוי המחשבתי יכול להיות דמיון, ויכול להיות פשוט שימת לב. הוא לא מחייב
את האדם להאמין בשום דבר - אבל גם מנסה לגרום לאדם לחשוב איך אדם שבאמת מאמין בדבר הזה ירגיש. 

נגיד במקום לדון על האם קיים או לא קיים אלוהים, הדרך הבריאה יותר לחשוב היא לדמיין שקיים אלוהים
ובהנחה שהוא קיים ניתן לחשוב לאן המחשבה הזאת מובילה. איך חי אדם שמאמין באלוהים ומה הוא היה עושה
במצב כזה או אחר. לאחר תקופה מסויימת האדם שמאמין שאלוהים שומר עליו ירגיש ביטחון 
שהאל שם אותו כאן למען מטרה מסויימת. גם אם נוריד את האמונה באלוהים התחושה הלא מבוססת הזאת 
כלל יכולה להשאר בכל זאת, כי לאחר שעבדת על ניסוי מחשבתי לעומק מספיק - ניתן לחוש את התוצאה ללא 
הצורך בתאוריה כלשהי מאחוריה. סוג של סולם שאנחנו מטפסים בו ואז זורקים אותו אבל מגלים שאנחנו 
כבר נמצאים במקום אחר מאיך שהיינו לפני שעלינו על הסולם. ובעצם המטרה של כל תרגיל מנטלי שכזה היא
תמיד גם לזרוק את הסולם בסוף ולחוש את המציאות כפי שהיא ללא הסולם המנטלי התרגיל התודעתי שהוביל 
אותנו לתחושות הללו. 

בעצם כל קומוניקציה בסיסית עם אדם שונה מאיתנו מצריך איזשהו דמיון והבנה מה עובר בראש של האדם שאנחנו 
משוחחים איתו. כל שיחה אנושית טבעית היא הרבה יותר מדיטציה מאשר לשבת בראש ההר ולחשוב על משמעות החיים. 
כשאנחנו נאלצים להבין את האדם השני, אנחנו צריכים להכנס לראש שלו, להבין את הסרט שלו, להבין מה הוא 
אומר ומה הוא חושב, וזה מצריך יכולות דמיון ולאו דוקא מצריך הסכמה איתו. עצם ההקשבה וההבנה של מה 
שהולך בראש של אדם אחר זה עצמו כבר תרגיל של מדיטצית דמיון. ככל שהאדם השני גם מרחיק לכת בסרט שלו
ובמה הוא מאמין ואיך הוא חי, ככה גם יותר מעניין להבין את הסרט הזה וככה גם יש יותר נתק קומוניקטיבי. 
אפילו בכדי להבין בדיחה, הדבר מצריך יכולת הבנה, והיכולת הזאת איננה פשוטה כלל. בדיחה כמעט תמיד מציבה
בסופה פרדוקס והעובדה שאנחנו מבינים בדיחות מוכיחה שיש משהו עמוק ויסודי בחשיבה שלנו שדומה בין בני אדם.

הדגש במדיטציה שאנחנו מדברים עליו איננו באמיתות או בחוסר אמיתות הטענות, הדגש הוא בהבנה והקשבה
של הטענות, ההתנסות שיש מאחורי הניסוי המחשבתי המוצג, הנסיון לשים את עצמך בתוך הסיטואציה, 
והתובנות שעולות ממנו, וגם זה כולל ביקורת ואנליזה של נכונות הרעיון, ורמת ההזדהות האמיתית
שצריך לחוש כלפיו. כלומר ניתן לחשוב שיש לי מליון דולר מתחת למקרר, ניתן לדמיין את התחושות הטובות
שעולות לי מהרעיון הזה ומהדברים שאעשה עם המליון דולר הללו, אבל אין באמת שום סיבה אמיתית להאמין 
בכך שיש לי מליון דולר מתחת המקרר. אז הייתי מצפה מאדם מתבונן ושפוי להיות מסוגל להבין לרוחו של 
אדם המאמין שיש לו מליון דולר, וגם להיות מסוגל לערער על רציונליות של האמונה הזאת. 

סה"כ הפרטיקות מגלות את גילוי הפוטנציאל האנושי המודע והתת מודע על ידי פרקטיקות שנועדו לעזור לאדם 
לבנות את היכולות הללו שלב אחר שלב, דרך התנסות, התבוננות, והתמודדות. 
