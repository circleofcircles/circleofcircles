מודעות
===== 

כשאנחנו חושבים על דברים או מקבלים החלטות או בכלל חושבים כל החיים באופן כללי, אנחנו תמיד לוקחים סט מוגבל של פאקטורים
לתוך חישוב. וזה הכרח חיוני, כי אנחנו יצורים מוגבלים עם משאבים מוגבלים ואנחנו לא יכולים לנתח כל דבר עד הסוף כי 
זה יקח אינסוף זמן, ולכן עלינו להגביל את עצמנו לקירוב מסויים שמספק אותנו בשביל לתפקד ולחיות טוב ביקום. כי גם החישוביות 
עצמה היא פאקטור בתוך כל הפאקטורים. וכמו ששחמטאי שצריך לקבל החלטה, יכול לקחת זמן מוגבל בשביל ההחלטה הזאת וחלק מההחלטה
צריכה להיות זה כמה זמן לחשוב בעמדה הספציפית וזה גם סקיל שצריך לרכוש מלבד מהיכולת חישוב והשיקולים עצמם. 

הנקודה של מודעות זה היכולת להרחיב או לצמצם את כמות הפאקטורים הללו, ולעלות על פאקטורים חדשים שעוד לא חשבנו עליהם, לגבי
נושאים שהיינו רוצים לחשוב עליהם יותר לעומק. למשל אם אני צריך לחשוב מה לאכול לצהריים, אני לא אתחיל עכשיו לעשות רשימות
ענקיות של יתרונות וחסרונות של כל אופציה שיש לי ברדיוס 50 ק"מ ואז אגיע למקסנה כלהי. אני צריך להתמקד על מסר אופציות 
מוגבל שיש לי קרוב למיקום שלי, ורשימה מוגבלת של יתרונות וחסרונות, כמו בריאותיות של האוכל, הערך הקלורי, והרצון שלי בטעם
טוב, ומגוון וכו' אבל זה די זהו. אין לי יותר מדי שיקולים והרבה פעמים אני אפילו מגביל את השיקולים הללו כי אני רוצה לקבל
החלטה מהירה, לאכול ולהמשיך את היום שלי בלי להשקיע מחשבות ארוכות לגבי החלטות הללו. וזה נכון להרבה סידורים קטנים אחרים בחיים. 
אני לא רוצה שכל פעם שאני צריך לנקות את הדירה, אני אצטרך לעשות מדיטציה של שעתיים, לעבוד על הרגשות שלי לגבי נקיון, על 
היתרונות והחסרונות שיש בזה ועל הילדות הקשה שהכריחו אותי לסדר את החדר. הייתי רוצה להשקיע מיניום משאבים ולהביא את זה
למצב שאני נהנה באופן סביר ואמשיך הלאה עם דברים אחרים בחיים. לא כל החיים זה רק מדיטציה ועבודה פסיכולוגית, ואם צריך איפשהו
דגש על זה הייתי רוצה לעבור תהליך שגם הוא יחסית מהיר ולהמשיך הלאה לדברים אחרים שמענינים אותי יותר וגורמים לי יותר הנאה. 

מה שהמודעות מאפשרת לעשות זה מדי פעם להכניס פאקטורים חדשים לתוך המערכת, ולהיות מודע לעצם זה שאנחנו מתעלמים ממשהו. אחת השאלות
החיוניות שאנחנו צריכים לשאול זה: מה אנחנו רוצים לאפטם. מה היא פונקציית המטרה? למשל בשחמט פונקציית המטרה ברורה, כי יש שלוש
תוצאות אפשריות ולכל אחת יש מחיר. גם במדע פונקציית המטרה היא ברורה והיא להסביר מערך תופעות וניסויים על ידי התאוריה הכי 
פשוטה שמצליחה לנבא גם מקרים חדשים בצורה הכי מדוייקת. כלומר בסוף המטרה היא גם ללכת אל הלא נודע ובעזרת תאוריה כלשהי לקבל
תוצאות שבסבירות גבוהה יהיו נכונות. אבל כשאנחנו מדברים על החיים אנחנו לא לגמרי יודעים מהי פונקציית המטרה שלנו והרבה פעמים
חלקים גדולים מפונקציית המטרה עצמה מוכתבים על ידי התרבות או הגנטיקה. על ידי מנגנונים תת מודעיים ורצונות שאין לנו שליטה עליהם. 

ומה שחשוב להדגיש שהאבולוציה עשתה עבודה מצויינת ואיפטמה הרבה פרמטרים עבורנו כבר באופן טבעי, אבל אורח החיים הנוכחי הקיים כרגע
בעולם המערבי ויותר ויותר נפוץ בכל העולם הוא כזה שלא תואם לסביבה שבה המנגנונים הללו התפתחו. אז שיטה אחת שמאנית והיא שעלינו
לשים את עצמנו יותר בסיטואציות חדשות שבהן המנגנונים האבולוציוניים באים לידי ביטוי, וככה אנחנו מקבלים את כל מערך הידע לגבי
עצמנו ולגבי הכח הטמון בנו על ידי אבולוציה מה שנשכח ומכוסה על ידי האבק באורח החיים המודרני. 

אך שיטה אחרת והיא קצת הפוכה - להעלות לתוך המודעות יותר פאקטורים שמשחקים תפקיד, ולנסות לווסת אותם על ידי טריקיות. למשל ידוע
שדחיינות אימופולסיביות ונהנתנות מאד מתאימה לסטינג אבולוציוני, כי יש הרבה גורמים חדשים שנכנסים לחיים כל פעם מכיוון בלתי 
צפוי וזה כמו אניה על גלים שרק מנסה לשרוד ופחות להגיע ליעד כלשהו אלא פשוט לא לטבוע. אבל בעולם המערבי השקטנו את הגלים 
הקשוחים ואנחנו יכולים לשחות באוניות שלנו להרבה מקומות חדשים, השאלה של לאן להגיע ומה לעשות עם החיים מלבד מלשרוד עולה יותר 
בחדות. כמובן לא באתי לזלזל באדם השיבטי שגם אצלו יש הרבה זמן פנוי אולי אפילו יותר מלנו, אך העולם שלו פחות מורכב משלנו, וכמות
השיקולים והיכולת שלו לנתח מידע בצורה אנליטית נמוכה משלנו כי הציויליזציה בנתה הרבה כלים והרבה שפות ולקחה את הטוב מהרבה 
תרבויות מתחרות, ויצרה סינטזות במהלך ההסטוריה ברמה שלא מתאפשרת לאדם שחי במקום אחד והכיר מסורת אחת כל חייו. לא כי אנחנו טובים 
יותר בשום צורה, אלא כי הנסיון התרבותי וההסטורי שנצבר בתוך ציויליזציה איננו יכול להשתוות למסורת של שבט אחד במקום מוגבל אחד. 

בכל מקרה כדי לקבל החלטות חשובות בחיים או לחילופין כדי להנות יותר מהחיים, וכדי לדעת להגיע לאיזון יותר בריא בתוך המערך חיים
המערבי, יש את הדבר הזה שנקרא מודעות. ומודעות מלמדת אותנו לשים לב, ולדעת מה אנחנו יודעים ומה אנחנו לא יודעים או לפחות 
לדעת להתייחס לדברים החשובים והרלוונטיים. ומה שיפה במודעות שברגע שאנחנו עובדים על נושא אחד והפנמנו אותו טוב, יצרנו לעצמנו
התקנה של מודעות בנושא מסויים, ומשם הוא יכול לעבוד בצורה אוטומטית. והרעיון המרכזי שאני רוצה להדגיש כאן שהמודעות רק פותחת 
פתח לשים לב לעוד משהו, ולהתייחס אליו מזוית אחרת או בכלל לשים לב לקיומו. ואז כששמנו לב לקיומו והתחלנו להתייחס אליו, התת מודע
כבר יודע לווסת את רמת הפוקוס הנכון אליו דרך ניסוי וטעיה ודיאלקטיקה בריאה של יותר מדי פוקוס, מעט מדי פוקוס ואנחנו מוצאים את
האיזון האופטימלי כבר באופן די אוטומטי - וגם זה יכולת שאפשר לפתח אבל היא די מובנית ורק צריך לשים לב שכל "דבר" חדש שאנחנו מודעים
אליו ניתן לשחק איתו, להגזים או להזניח ולהיות מודע באיזה נקודה אנחנו מרגישים איתו בנוח ואז איפה לעבור לשלב הבא. וזה קצת מזכיר
סולם שבהתחלה אנחנו מתקינים את הסולם, ואז עובדים קשה לטפס עליו, וזה העבודה של ניסוי וטעיה, ועושים צעד לפה צעד לשם משחקים עם 
ההתקנה החדשה - עם הסולם. ואז בשלב הבא זורקים את הסולם וממשיכים הלאה, כי אין שום טעם לעלות בסולם עד אינסוף ולאפטם כל פרמטר
למקסימום של המקסימום כי יש הרבה מימדים לעבוד עליהם, והרבה סולמות לטפס עליהם. וגם היכולת הזאת לדעת מתי לעצור את הטיפוס בסולם
היא יכולת נלמדת וצריך לטפס בהרבה סולמות ולפעמים לעלות יותר מדי ולפעמים לא לעלות מספיק ואז לזרוק אותו מוקדם מדי, ואז צריך לטפס
שוב ולאט לומדים את הבלאנס הזה גם דרך "טיפוס" בסולם החיים עצמם. והתהליך הזה נקרא דיאלקטיקה בשפה הפילוסופית, והגל עמל רבות 
להדגיש הדיאלקטיקה בפילוסופיה, אבל גם בחיים ובתרבות האנושית באופן כללי. ואנחנו יכולים ליישם את הרעיון ברוחניות ופסיכולוגיה. 

לבסוף אסיים בנקודה חשובה לגבי המדע: שהמדע יודע טוב מאד מה הוא מאפטם אך לא יודע מה הוא מפספס. ובחיים אנחנו רוצים לאפטם
גם אספקטים אחרים, מלבד מהצלחה של ניבוי אמפירי. בגדול היינו רוצים לאפטם את מגוון החוויה, העושר שלה, ההנאה ממנה וגם את 
הפוטנציאל של עצמנו להגיע למקומות חדשים ולהתנסות בדברים חדשים אל מול העומק שאנחנו מגיעים אליו בדברים קיימים. וגם זה השקפה
מוגבלת על החיים שאני לא מנסה לכפות, אלא להפך לפתוח דיון גם עליה - מה הסולם הבא שעלי לטפס בו? או מה המגבלה של המשל הזה של
סולם, ואולי במקום לטפס בסולומות עלינו לפעמים לזרוק את כולם ופשוט לשחרר ולזרום עם הזרם? מה ההנחות מוצא שמגבילות אותנו, והאם 
המודעות היא עצמה סוג של סירנה שתופסת אותנו בתוך האשליה שלה, ולא נותנת לנו באמת מספיק בשביל המס שהיא לוקחת? לדעתי המחיר של 
מודעות הוא קטן יחסית לתועלת שלה, וזה גם קיים בפסיכולוגיה טיפולית, שיטות מבוססות מודעות, וכך אני יודע שלפחות בחלק מהמקרים 
די בודאות מודעות היא שיטה להתמודדות עם קושי לא פחות טובה משיטות אחרות, ואולי הפריים הסתכלות הזה על החיים דרך המודעות, הוא 
פריים שמגביל את החיים אבל נראה לי הוא הרבה יותר עוזר ממגביל. 

תרגילים
==== 

- מצאו את הסולמות שאתם מטפסים בחיים, או את הסולם שזרקתם והפסקתם לטפס בו, האם זרקתם אותו בזמן טוב? 
- האם אתם חושבים מספיק לפני שאתם מקבלים החלטות? האם יש לכם פוליסת ביזבוז כספים לפי סכומים? איפה לדעתכם
אתם פועלים מהר וללא חשיבה, או לא חושבים על הדברים מספיק ופועלים. נסו למצוא את המקומות שבהם חסרה מודעות, 
ונסו לפתח אותה על ידי שאתם מכניסים מודעות כל פעם לאספקט חדש וראו איך הוא מכניס מגוון ועניין למערכת שלכם
וכמה הוא מועיל וכיפי ולחילופין כמה משאבים הוא דורש. 
