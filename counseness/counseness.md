## המודעות כמרכז

קודם כל יצור בעל מודעות יכול לשים לב, שהוא תמיד מרכז הענינים של החוויה שלו. כלומר
החוויה שלו מתרחשת ב"מקום" מנטלי אחד. כמערכון הידוע שאי אפשר להיות שם כי כל פעם שאתה 
מגיע לשם אתה מגלה שהשם הפך להיות כאן. כי המרכז התודעתי תמיד נמצא יחסית לעצמו באותו מקום, בד"כ
אצל רוב האנשים הכינשהו מאחורי העיניים. 

כל מה שאנחנו רואים, חווים, חושבים ומנתחים עובר דרך איזשהו מרכז מנטלי תודעתי, וחוזר אלינו מעובד לתהות
ולהמשיך לחשוב עליו. כל צורה של קבלת החלטות או התלבטות, כל צורה של חוויה, הכל עובר דרך 
המרכז הזה שנקרא לו תודעה, ואנחנו מזהים את עצמנו עם המרכז הזה. 

## המודעות בהסתר

המודעות עובדת כל כך טוב, שרוב הזמן אנחנו בכלל לא שמים לב לקיומה. במיוחד במערב איפה שמקובל כל הזמן
לשים את הפוקוס בחוץ, ויש לנו הרבה גירויים כל הזמן, התודעה עסוקה רוב הזמן בלנתח את הבחוץ. התודעה נוטה 
לצלול לתוך החוויה ולהפוך לרגע מסויים החוויה עצמה, בלי להתפזר לשום דבר מחוץ לתהליך החוויתי. זה מורגש
במיוחד בזמן ספורט אתגרי, או כל מטלה מאתגרת שדורשת הרבה מאמץ וריכוז. הסביבה הטבעית של האדם המערבי
דורשת ממנו פוקוס מתמיד, חשיבה, ניתוח, וביקורת לכל מה שמתרחש עם כל הגדג'טים ושאר הגירויים הנפוצים. 

בשביל לשים לב לקיומה של מודעות, צריך לעצור את הזרם השוטף של התרחשויות שקורות בחוץ, את זרם המחשבה, 
את זרם הרעיונות והזיכרונות והדמיונות, ופשוט להיות לכמה רגעים בלי כלום. פשוט להיות נוכח ברגע כפי שהוא
בלי לנסות לסווג, לנתח, לשפוט, לתייג וכו' זה די קשה בהתחלה, אבל בסופו של יום קל לשים לב לקיומה של מודעות
עבור רוב בני האדם. 

## האיזון בין הבפנים והבחוץ

לאחר שאנחנו עוסקים במדיטציה זמן מה, אנחנו יכולים בקלות לשים לב שבזמן המדיטציה אנחנו מודעים, אבל 
בהמשך היום מאד קל לאבד את המרכז ולצלול חזרה לתוך המהמולה של היום יום. זה קשור לכך שלא למדנו
לאזן בין הבפנים והבחוץ. כי כל מה שאנחנו עושים במהלך היום תמיד דורש מאיתנו גם פוקוס פנימה
וגם פוקוס החוצה. גם לקבל החלטה  מה לעשות וגם לבצע אותה. המעבר הזה מבפנים לבחוץ הוא תמידי ומתרחש
כל הזמן, אבל לפעמים המעבר הזה כה מהיר וחיוני להתפקס עליו שאין לנו משאבים לשים לב לקיומו של המעבר הזה. 
אבל הוא תמיד שם, וברגע שאנחנו לא עוסקים בדבר שדורש 100% ריכוז, אפשר לשים לב איך אנחנו כל הזמן עם 
רגל אחת בפנים ומנסים לנתח ולהבין את המצב ועם רגל אחת בחוץ פועלים בצורה שמוכתבת לנו מבפנים. כלומר 
אנחנו באופן טבעי נמצאים באיזון בין הפנימי לחיצוני, אבל אנחנו לא שמים לב לזה - והאמת שמבחינת תפקוד אופטימלי
זה מיותר לחלוטין. ולכן המדיטציה במקום מסויים מהווה מטא-קוגניציה מיותרת שלא עוזרת לתפקד. והסיבה שבכל זאת כדאי
להפעיל אותה היא בגלל שבתהליך הזה ניתן להתקע או לפול למלכודות אם עושים אותו בצורה אוטומטית והמודעות נותנת
פתח לנתח ולשנות את המנגנונים הללו, כלומר זהו דיבוג של התרחישים הפסיכולוגיים - והוא בהחלט יכול ליעל דפוסי
התנהגות לא יעילים. 

