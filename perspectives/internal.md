פרספקטיבות - פנימי
====

לאחר שהבנו שיש הרבה פרספקטיבות שונות אנחנו יכולים לשים לב שגם בתוכנו יש מצבי תודעה משתנים. אנחנו רגילים
לחשוב על עצמנו כישות אחת שיש לה רצון אחד, נסיון אחד, רמה אחת בתחומים שונים וכו'. וגם שאנחנו יודעים שלפעמים
יש מצב רוח או אין מצב רוח אנחנו רואים את זה בתור משהו חיצוני לאישיות של עצמנו או ריגעי וחולף. כלומר גם אם 
היום יש לי יום קשה, יש אותי והאישיות הטבעית שלי שמולבשת עליה מסכה של יום קשה. ולמרות שאנחנו גם רואים שאנחנו 
גדלים ומשתנים ופעם אנחנו תלמידים, ופעם חיילים, ופעם מורים כל זה מרגיש לנו שבפנים בפנים יש אותי האמיתי שיודע 
להכיל בכל רגע נתון את כל הפרספקטיבות בבת אחת. ואנחנו רק צוברים נסיון עם השנים ולומדים עוד פרספקטיבות.

והנקודה שאני רוצה להדגיש שצורת ההסתכלות הזאת יש בה מגבלה. כי הרבה פעמים התחושה הזאת שאנחנו זוכרים איך להיות
תלמיד או איך להיות מורה הן אשליתיות. וכשאנחנו מורים אנחנו שוכחים ברמה מסויימת איך זה להיות תלמיד וכשאנחנו 
תלמידים אנחנו שוכחים איך זה להיות מורה. והתובנה הזאת שהמורה בתוכי לא מבין את התלמיד שבי, והתלמיד שבי שוכח את
המורה שבי היא תובנה חשובה, כי הרבה פעמים אנחנו לא מודעים לניואנס הזה. והבעיה היא שהזיכרון הוא די אשלייתי כי 
המורה מרגיש את המורות שלו עכשיו אבל התלמיד עבורו זה רק זיכרון וזה לא כה מוחשבי, כמו לתלמיד שעבורו המציאות
שלו עכשיו היא של תלמיד והמורה זה צורה של ענן תאורטי במרחף מעליו. ולכן הרבה פעמים עדיף להתייחס לעצמי בתור 
מספר ישויות מפולגות, ולשים לב שהן שונות. 

ודבר כזה יכול לאפשר קומוניקציה פנימית טובה בתוך האישיות ולייצר אישיות יותר רציפה מאשר שנדמה בהתחלה. וזה לפעמים 
קצת קשה בהתחלה לקלוט או להאמין שיש באשכרה בתוכנו כמה ישויות שונות שמחוברות לסיטואציה שלהן עכשיו יותר, ופחות 
לאני מהעבר או לאני מהעתיד, אבל ניתן לשים לב אליהן כשיש לנו קרע בין מה שאני מדמיין שאני יכול או אעשה לבין מה 
שאני בפועל עושה. למשל אנחנו יכולים לקבל החלטה בשלב מסויים בחיים שאנחנו מכאן ואליו נעשה כך או נעשה אחרת או נהיה
יותר טובים בתחום זה או אחר, אבל אז לאחר שההחלטה התקבלה פתאום משהו נשחק ואנחנו שוכחים מה החלטנו. ולפעמים החיכוך 
הזה קיים במשהו בנאלי כמו ללכת לישון מאוחר, לסבול כל היום למחרת, ושוב ללכת לישון מאוחר בגלל משהו כמו סרטונים 
משעשעים אך חסרי ערך. ובעצם בלילה אנחנו עושים בחירה שפוגעת באני של הלמחרת אבל יש בנו רמה של הכחשה עצמית. 

תרגיל
====

- לשים לב איפה אני נמצא במקום אחר אבל מקום ברור ומוגדר היטב. דוגמאות: האני שלא הולך לישון בלילה, האני שמתלהב מהחיים, 
האני שמרגיש רגש עז כלשהו, אהבה, כעס, עצב, שנאה, עצבנות וכו' מצבים שבהם יש תודעה ברורה ומאד חדה של אני שונה

- כאשר האני הזה היחודי נולד, תכתבו פתק או הקליטו את עצמכם. זה תהיה הזהות הראשונה שלכם. עכשיו מצאו את האנטי תזה לאני
הקיצוני הזה. למשל אם יש את האני הכועס אז יש את האני המבסוט, אם יש את האני הבטוח בעצמו יותר מדי, אז האני שאיבד את 
 הביטחון שלו ומרגיש אבוד. הקליטו או קראו את הפתק של האני במצב השני ונסו לנהל דיאלוג עם עצמכם. 
 
 - חשוב מאד להדגיש שאם יש לכם שתי פרספקטיבות מהסוג שכל "אני" ידע להתייחס בכבוד ובהבנה ל"אני" השני. כל אחד צריך לקבל
 את הנתק של קומוניקציה כאשמתו, ולכוון בצורה מודעת חלק מהתשובת לב לנתק הזה שקיים בתוך האני, ולנסות לתקשר עם עצמו 
 בצורה שהוא מתקשר עם אחר שהוא רוצה שיבין משהו. כלומר למשל אם המורה לא הסביר את עצמו לתלמיד זה בודאי לא אשמת התלמיד
 אלא אשמת המורה שלא מצא את המילים הנכונות. וגם אם התלמיד לא ידע להסביר את עצמו, עליו לפקס ולמקד את תשומת הלב שלו. 
 
- תחשבו על זה כעל דיאלוג ארוך טווח. אתם לא חייבים לסיים את הדיאלוג מיד עם שתיים שלושה איטרציות. אם הנתק ממשיך תמשיכו
עם הקומוניקציה הפנימית עד שהנתק בפנים ימרח מספיק ותלמדו לזהות את עצמכם באמת עם כמה מצבים מהתודעה שלהם בו זמנית, וזה 
באמת יוצר אישיות פלאודית יותר ומודעת לעצמה יותר. 
