זרימה אנרגטית
==========


ישנה דרך להסתכל על כל המתרחש ביקום כזרימה אנרגטית. ניתן לנתח את הצורה הגאומטרית של הזרימה הזאת, למצוא 
אותה בכל דבר שמתרחש. אבל השפה של הזרימה האנרגטית הזאת קצת קשה להסבר ויש לה כמה זויות או נקודות כניסה. 
עוד חשוב להדגיש שלא מדובר באנרגיה פיזיקלית, אלא במשהו אחר ומפאת העדר מילים אני משתמש במושג אנרגיה. אבל
באותה קלות ניתן להגיד שמדובר בזרימת אינפורמציה וזה לא יהיה פחות מדוייק. בעצם אולי המילה אינפורמציה
יותר מתאימה מהמילה אנרגיה - ואני משתמש במילה הזאת כי העובדה שניתן להרגיש זאת מפנים שלא על ידי שכל 
בלבד מתבטאת טוב יותר במילה אנרגיה מאשר איפורמציה. 

הזרימה האנרגטית שהכי ברורה זוהי זרימה של אבולוציה. תחשבו שאנחנו נמצאים בנקודה כלשהי בזמן, בשלב הבא 
שורדים העיוותים של הזרימה האנרגטית הזאת שהסתגלו הכי טוב לסביבה. בין אם מדובר במין ביולוגי, או ברעיון 
או פרקטיקה תרבותית, תמיד יש שינוי הדרגתי של התפלגות מסביב לדברים שיש בהם יותר רזונס עם המרחב שבו מתרחשת
הזרימה עם השינוי המתמיד. 

נתחיל מעולם החי. אנחנו בני האדם רגילים לראות את עצמנו כנזר הבריאה. אבל מבחינה אבולוציונית, אנחנו רק 
עוד פיתרון לבעיית ההשרדות והשכפול הגנטי. אנחנו לא יותר או פחות טובים מחיידקים, או עצים. בעצם אנחנו 
אפילו לא מתחרים איתם, אנחנו קיימים בתוך מרחב פתרונות לבעיה מסויימת שמציב היקום, ופותרים המנגנונים
הביולוגיים שמקודדים את האינפורמציה בדנ"א. אפשר לומר שאנחנו רק עוד פיתרון נוסף לגיטימי במרחב הגנטי, 
פתרון לא פחות או יותר טוב מפתרונות אחרים שמציבים מכניזמים גנטיים אחרים. כן יש לנו שכל או תודעה וזה מיחד 
אותנו בצורה מסויימת, ועל כך בהמשך - אבל מה שאני רוצה להדגיש כאן, שאפשר לראות את היקום כמשהו שמציב בעיה
וכל פיתרון לבעיה הזאת, כל חיה וכל חיידק הוא לגיטימי מבחינת היקום ולכן הוא קיים. כלומר אם אתה קיים, אתה 
כבר במקום מסויים מנצח - ואם אתה לא קיים, זה לא הפסד, זה פשוט חוסר קיום. אז אתה יוצא מהמרוץ פשוט. והזרימה
האנרגטית זה בעצם התהליך החישובי של האבולוציה שכל פעם מכוון למקום קצת אחר, ובמשך מליוני שנים הזרימה הזאת
הולידה אותנו, אבל לא רק. כל יצור ביולוגי על האדם הוא חלק מהזרימה האנרגטית הגנטית הזאת. 

זרימה אנרגטית אחרת שניתן לדבר עליה זוהי זרימה של ממים. כלומר של רעיונות ורפקטיקות תרבותיות שונות. היחודיות 
של בני אדם זה שלא כמו התקנות התנהגותיות של אבולוציה אנחנו מסוגלים ללמוד ולהתקין לעצמנו 
דפוסי התנהגות תרבותיים מורכבים. ההבדל הזה בין בני אדם לשאר החיות, מאפשר לבני אדם קצב שינוי והתאמה לסביבה
מעריכית מהירים יותר מאשר דרך אבולוציה. בערך כמו ההבדל בין חומרה לתוכנה, כאשר לאבולוציה לוקח מליוני שנים 
להתקין יכולת חדשה, לתרבות לוקח כמה עשרות שנים להתקין התנהגות חדשה. כמובן היכולת הזאת מצירכה חיווט אבולוציוני
מיוחד, היכולת הזאת יכולה להקרא חשיבה מופשטת, או תודעה. 

תחשבו שכל רעיון שיש לבן אדם אחד, אנשים אחרים יכולים להעתיק, להבין את התועלת שלו וליישם גם כן. מעבר לזה
היכולת שלנו לפתור בעיות מורכבות, כלומר היכולת של התודעה להבין ולנסח פתרונות היא בעלת חישוביות אוניברסלית. 
היכולת הזאת היתה קיימת עד כה ברמת הגנטיקה, אבל כל יצור חי היה עם חומרה יעודית לפתרון הבעיה ספציפית והיה צריך
לחכות עד שאבולוציה תתקין לו יכולת חדשה כל פעם שבעיה חדשה היתה מופיעה. לבן אדם היכולת הזאת כבר קיימת בראש, והוא 
איננו מוגבל לכך שאבולוציה תתקין לו דברים. יותר מזה האדם למד גם לשנות את הסביבה שלו כך שהוא יוכל להגדיר את היכולת
החישובית שלו עוד יותר פי כמה מונית  דרך טכנולוגיה כמו מחשב. בעצם אפשר לומר שהאבולוציה התקינה לנו מעבד אוניברסלי. 

אם נתייחס למח שלנו ולתודעה שלנו בתור מעבד - נוכל להבין גם טוב יותר את כל היצירה התרבותית. סה"כ ניתן לראות משהו
כמו שולחן כרעיון מסויים, שעונה לצורך כלשהו - וברגע שהרעיון הזה תופס, הוא מתחיל להתפשט ולהתפתח. הרעיון הזה תופס
מקום בתודעה האנושית, מתחיל להתפתח ולהשתפר בהתאם לכמות העיבוד שמושקע בו. ההשקעה בו לעומת זאת היא פונקציה של כמה
גורמים, שבגדול ניתן לכמת ברמת הרזוננס בינו לבין התודעה האנושית. במילים אחרות כמות הצפיות ביוטיוב מהווה מדד לא רע
לרמת הרזוננס בין סרטון מסויים לתודעה הקולקטיבית האנושית. וברגע שיוצא סרטון, מתהווה תרבות קטנה סביבו שמנסה לחקות אותו, 
לצחוק עליו, או לנתח אותו. יכולים להראות אותו בחדשות, ולייצר עוד רזוננס. 

השלב הבא והמתבקשר של זרימה אנרגטית היא המחשב. לאחר שאלן טיורינג הוכיח שמבחינה חישובים מחשב עם פעילות בסיסית 
מסוגל לבצע כל אלגוריתם מורכב ככל שיהיה, הדבר פתח את הדלת ליצירת מחשבים בעלי יכולת עיבוד כלליים. בעצם מה שקרה
בתחילת המאה ה20, זה שהצלחנו להבין מה הכח של התודעה והיכולת ניתוח מידע שלנו. הצלחנו להעביר את היכולות של חישוב
על שיש במח, שהתפתח במליוני שנות אבולוציה לתוך מוח מלאכותי עם סיגנלים חשמליים שמצליח לעבד מידע לפעמים לא פחות טוב
מאיתנו. הצלחנו ללמד ברזלים לחשוב כמונו ואף טוב יותר מאיתנו. השלב המתבקש הבא של ההתפתחות של הזרימה התודעתית, שהחל 
מיצירת התודעה האנושית, זה העלאת התודעה האנושית לתוך מכונה - לתוך סימולציה. ואם לא להעלות את התודעה אז לפחות לייצר
בינה מלאכותית בעלת מודעות עצמית שתוכל לא רק לפתור את כל הבעיות הקיימות, אלא תוכל לתכנת את עצמה. זה מה שנקרא בספרות 
מדע בדיוני הסינגולריות - הנקודה שבה מחשבים יוכלו לייצר עוד מחשבים, זה בערך מה שקורה היום עם אנושות בצורה טבעית, אבל 
האדם הבודד לוקח זמן עד שהוא לומד את כל הניואנסים ומגיע לחקור תחום ידע. וגם אז יכולות עיבוד המידע שלו מוגבלות, ורק 
יחידי סגולה יכולים להבין את רוב המחקר האקדמי המתקדם ביותר. מחשבים יוכלו לעשות זאת תוך דקות בודדות, זה הבום הבא של 
התפתחות המידע.

הגאומטריה של זרימה
==========

בשביל להבין את מודל הזרימה האנרגטית עלינו בשביל התחלה לחשוב על איפה הולך הפוקוס של קבוצת אנשים. 
למשל כאשר יש מורה ותלמידים, הכיתה שאנחנו רגילים אליה, וכך גם הופעה - כל הפוקוס הולך למורה או לשחקן
שעל הבמה. הצורה הזאת היא כוכב. יש מרכז אחד וכל שאר המרכזים מקבלים ממנו את האנרגיה שלו. 

בשביל להבין איך נולדה הצורה של כוכב עלינו תחילה להניח שהדרך הבסיסית והשיבטית היא מעגל. במעגל אין 
מעלה ומטה כולם שוים, ואין כאלו ששוים יותר מאחרים. הצורה הבסיסית של שבט היא אנרכיה וכולם מכבדים את כולם. 
ואז יש קו שמחלק את המעל לשניים. התאטרון היווני כבר היה מחלק את המעגל בין השחקן לבין הצופה. זוהי החלוקה
הבסיסית ביותר של האנרגיה במעגל האנושי. יש קו שמפריד ומצייר דיכוטומיה במעגל שפעם היה שלם, פתאום יש 
שני תפקידים. והתפקידים הללו זה תחילת האשליה ותחילת הציויליזציה. 

דרך אחרת לשמר את האנרגיה המעגלית שהיא איכשהו סימטרית היא למידה בזוגות. כלומר לקבל שלא כולם שוים, אבל 
ברגע שיש זוג של אנשים שאחד מאתגר את השני, לפחות בינהם נוצרת סינרגיה מעגלית, וכל ביהדות למשל המסורת
עוד מימים ימימה היא ללמוד בחברותא, שזה אומר שני תלמידים שמנסים להבין יחד את הנושא הנלמד אך גם להתחרות 
ובמקום מסויים להוכיח אחד לשני את טעותו. כלומר הויכוח - וגם ביוון הויכוח, או הדיאלקטיקה זה הבסיס של האנרגיה. 

הצורה היותר מוכרת בציויזליציה היא פירמידה. הפירמידה מזרימה את האנרגיה של כוכב עוד למעלה. כלומר בהתחלה
יש מרכז מקומי, מהמרכזים המקומיים האנרגיה זורמת הלאה למרכז אזורי ומהמרכז האזורי למרכז ארצי. ניתן אולי לצייר
שיש כאן עץ ולא פירמידה - אבל הפירמידה מדגישה את היציבות של הזרימה האנרגטית. הכל נשען על הבסיס, על הרמה הכי
נמוכה והכי נפוצה ומשם זורמת הלאה לאט לאט אל הקודקוד, שנמצא למעלה. כך עובדת ציויזליציה וכך עובד צבא, כסף, סטטוס חברתי

מה שחשוב להבין שלמרות שזרימה של מעגל היא הרבה יותר סימטרית, יש סיבה מדוע נוצר הצורך בפירמידה. זה לא מקרה
שמשלב מסויים, החל מכמות מסויימת של אנשים הצורה של פירמידה היא זאת שעובדת טוב יותר מכל צורה אחרת. ורק לאחרונה
אם נתמקד לרגע בזרימה האנרגטית בתעשיה המודרנית, הזרימה היא די ספורדית. כלומר בעיקרון ניתן להתייחס לכל מפעל
יצור בתור קודקוד שעובד בצורה אצמעית. כלומר בעולם המודרני חזרנו לצורה של קישוריות אקראית שזה האינרטנט שזורם 
ללא מרכז אחד ברור, וכל אחד מהווה מרכז קישוריות יחסית אקראי. למרות שעדיין יש קו הפרדה ברור בין צרכן לבין יצרן. 
אך גם הקו הזה הוא יחסית סימטרי כי כל עובד שהוא יצרן הוא גם צרכן של מוצרים אחרים. וכך בתוך הגרף הרנדומי הגדול הזה
ניתן לראות את הקישוריות הזאת כצורה של סימטריה מוחלטת - שזה המהות שמבטא מעגל. 

הזרימה בתור ענן
==============

בבודהיזם ישנו משל שמנסה לתאר את הדרך האופטימלית לעשות מדיטציה. תחשבו שהמחשבות שלכם הם כמו ענן שחולף בתוך 
המוח שלכם. אתם יכולים להתפס בענן הזה ולחשוב שזה אני, אבל בעצם המחשבות מתחלפות וזורמות ומשנות צורה כמו ענן. 
הדגש כאן הוא היכולת להבדיל בין האני לבין המחשבה, בלי להלחם בה. פשוט לתת לה לחלוף בלי לשפוט ולנסות להאבק. 

הענן המחשבתי מאד מזכיר את הנקודה שמה שנקרא בשפת מחשבים העלאה והורדה מהענן. המקום שבו כל עולם המחשבות נשמר. הענן
זה המקום שבו המידע נשמר, והמח שלנו זה המעבד שמעכל חלק קטן מהענן ומחזיר חזרה ובכך משנה לו את הצורה. אני חושב שזה 
מקריות שהענן הבודהיסטי דומה לענן של מדעי מחשב, ובכל זאת הדמיון כאן די מובהק. כל המחשבות שלנו והרעיונות שלנו נמצאים
בענן. התודעה שלנו איננו הענן הזה, אבל אנחנו מעלים ומורידים דברים מהענן. עבור הבודהיסט יהיה זה הספריה הבודהיסטית היא די 
דומה לענן המודרני רק מתפתחת בקצה איטי יותר - ובכל מקרה המחשבות של הבודהיסט יהיו תוצאה של הענן שהוא הוריד לתודעה עיבד 
ואז ביום מן הימים כתב ספר ועכשיו גם מחשבותיו נמצאות בארון הספרים הבודהיסטי כלומר בענן התודעתי שמייצר עוד מחשבות. 
 
נקודה מענינת אחרת מהאנגלוגיה עם הענן - שהענן לא באמת מתפתח הוא פשוט זורם. הוא לפעמים נהיה מורכב יותר או מורכב פחות, 
הוא זורם לפי חוקיות דטרמיניסטית ומופיעים בוא מערבולות, והמערבולות מייצרות דינאמיקה מורכבת מאד, כך שהענן לעתים נהיה 
מערכת מאד מורכבת אך בסה"כ הוא פשוט זורם לפי החוקיות שלו ולא כזה אכפת לו המורכבות של עצמו. 

אם חושבים על הענן כך, הרי שגם העולם כולו זורם בצורה דומה. הגנטיקה אומנם גורמת למותאים יותר לשרוד אך ההגדרה של מותאם 
יותר נמצאת כל הזמן בזרימה אקראית של זמן. ולכן אפשר לומר שהאבולוציה או החברה או האינרפומציה ביקום זוהי זרימה אקראית
של מאורעות שמתחלפים אחד אחר השני, ואנרגיות חדשות באות והולכות, לפעמים לחלקיק שניה ולפעמים לכמה ישרות מליוני שנים
וזה לא באמת משנה הכל בא והולך בסופו של יום, הכל זורם בתוך ענן שזה היקום כולו. 

אם נחשוב לרגע איך מגיע רגע? הרגע הבא מגיע בבום, הוא מודיע שהוא כאן, אבל אז הוא רק משאיר עקבות של עצמו בזיכרון שלנו. 
הוא מתחיל להתפתח ולהשתנות, כי הזיכרון הוא מעולם לא כלי אמין לשימור מידע. פתאום הכל מאבד את הבהירות והטוטאליות שהיה לו
פתאום הכל מתפזר או הופך למערבולת. הזיכרון זוהי מערכת דינאמית, הוא בכל מקרה רואה רק זוית אחת קטנה של המתרחש ומשם
מפתח את הרגע הזה בצורה יחסית חופשית עם שינויים קלים שבכלל לא קשורים לשיפור או להתאמה של הרגע הזה למשהו, אלא חלק מפעילות
מוחית ענפה שמטרתה לחסוך במקום ולקבץ הכל לכמה שפחות מקום. הרגע הנוכחי עוד 20 שנה כבר לא יהיה כה ברור ומוחשי כמו עכשיו. 

התודעה
========

אם נחזור למדיטציה שמתבוננת בענן המחשבתי ונותנת לו לזרום דרכה אך לא מזדהה איתו - הרי שנוכל לזהות את הנקודה
היציבה מאחורי כל הזרימה האנרגטית הזאת. מאחורי כל הרעיונות, הרצונות, התקוות, הכאבים והפחדים מסתתרת לה נקודת
אמת פשוטה, נקודה שלא משתנה כתוצאה מזמן הנקודה שאפשר לקרוא לה האני האמיתי או האל שבי. 

חלק גדול מפרקטיקות רוחניות עסוק בגילוי האני האמיתי שמאחורי הענן שנוצר בתוך התודעה. כאשר אנשים מדברים
על האל, או על האני העליון או האני האמיתי, הם בסה"כ מדברים על אותו הדבר - הם מדברים על החלק היציב
והלא משתנה, הנקודה שמאחורה הכל, התוהו שמאחורי הנסיון לתפוס את הכל. הדבר היחיד שהוא יציב הוא הכלום או האל, 
או האני שהוא המתבונן המוחלט ביקום ומעולם לא משתנה. 
