המודעות כתחושת חופש
=======

תסתכלו בתוך עצמכם - האם אתם מרגישים שיש בתוככם את תחושת החופש והעצמאות? האם אתם מרגישים עצמאות בסיסית
זהות של חופש מוחלט שאיננו מוגבל בידי כבלים של כפיה כלשהי? ובכן התחושה הזאת היא אשליה. תסתכלו על הידיים 
שלכם, האם אתם בחרתם שיהיו לכם חמש אצבעות? תסתכלו מה אתם לובשים, האם הלבוש שלכם הוא בחירה שלכם או שהיא
תוצאה של הזדהות עם קבוצה חברתית, והוא פשוט מה שמקובל ללבוש בתקופה ותרבות שלכם עכשיו? תסתכלו סביבכם, 
האם הסביבה הזאת היא בחירה שלכם או שזוהי נורמה, מה שמקובל ומוכתב כנורמה של החברה שסביבכם. האם הצורה שלכם
הגובה, בצבע עיניים, החושים שלכם, אפילו תהליכי החשיבה שלכם הוא בחירה שלכם? הרי נולדתם ככה, ואתם במקום אקראי
בזמן אקראי, בתרבות אקראית, בתוך מין ביולוגי אקראי, וכל זה מוכתב לכם די מהיום הראשון להיוולדותכם. גדלתם 
בתוך סביבה חינוכית מסוג מסויים להורים שלכם, עם הנתונים הגנטיים, החברתיים, הכלכליים של ההורים שלכם. אין באמת 
שום דבר אמיתי ששייך לכם - זה הכל מוכתב על ידי הקוביה העצומה ששמה חיים שאתם רק חלקיק אקראי ממנה. אין באמת
בתוככם שום חופש, אתם תיכתוב מושלם של מציאות חברתית, גנטיקה, ואולי משהו כאוטי מקרי של נסיבות חיים שבכלל 
אין לכם שום שליטה עליו. אתם תוצר של תכתיבים בלבד - שום בחירה שלכם לא באמת שלכם, שום דבר אישי שלכם אינו 
יותר מאשליה של המח. מאד חשוב שתרגישו בשלב זה את התיכתוב שהיקום מכתיב לכם, הוא אמור להכעיס, לעצבן, לעורר מרד
כנגד האינטואיציה הטבעית של החופש שאנחנו חשים בכל רגע. אתם חושבים שאתם חופשיים כן? נסו לעוף, נסו להרים משקולת
כבדה נסו להרויח מליון דולר, ואם יש לכם מליון - מיליארד, ואם יש לכם מיליארד אז אשמח להלוואה קטנה... 
בשלב זה המכה של המציאות צריכה להיות מוחשית מאד יחסית לתחושה החופש האשלייתית השערורייתית שמייצרת לנו התודעה. 
מדוע היקום או המח משלה אותנו כל כך? מדוע אנחנו לא חווים את האלימות ואת הכפיה ואת הדטרמיניזם של עצמנו, ומדוע
המרד הזה מצריך מאיתנו מאמץ? אולי כי התרגלנו לחיות באשליה הזאת והכל נראה לנו טבעי ו"סבבה"? אולי איכשהו גם 
חוסר שימת לב לרמאות ולפרדוקס הפנימי הזה הוא חלק מהרמאות הגדולה של היקום? אנחנו מחווטים כך שלא נרגיש בבעיה. 

בשלב זה של התבוננות רוב האנשים מודים שהתודעה היא אשליה, או שהיא תוצר מיסטי של משהו שנמצא מאחורי הקיום אך איננו
חלק מהיקום הפיזי. הנפש או הנשמה שמחוץ לטבע מחוץ ליקום, משהו שפיזיקאים לא ידעו להסביר. אני מציע פירוש אחר לתופעה
הזאת ולפרדוקס שנוצר כאן. אבל בשביל זה עלי להביא משפט ממדעי המחשב בשם משפט טיורינג. הנקודה המרכזית של המשפט 
הזה היא שהחלט ממורכבות מסויימת של יכולת חשיבה, או יכולת של שפה, כל ישות יכולה להבין ולסמלץ כל ישות אחרת. כל
אלגוריתם שרץ על מכונת טיורינג עם בערך 10 מילים ו20 כללי דיקדוק, יכול להריץ מכונת טיורינג עם כל כמות של מילים 
וכללי דיקדוק. בגדול החל ממורכבות מספיק גבוהה נולדת בתוך המכונה להיות כל מה שהיא רוצה ולהריץ כל מה שבכלל ניתן 
להרצה ולניתוח במחשב הכי מתקדם בעולם. כמובן מכונה חלשה יקח לה יותר זמן ומאמץ לעבד את המידע מאשר למכונה גדולה
ומתוחכמת אבל בשלב מסויים המכונה זוכה לחופש מוחלט. 

לדעתי תחושת החופש שיש לנו בין אם מולדת בין אם התקנה של התרבות או של השפה שאנחנו מדברים בה היא תוצר של תחושה 
של חופש אמיתי ומבוסס על כך שבאמת יש לנו חופש מוחלט מבחינה מתמטית. כלומר ככה מרגישה חוויה של חופש כשהיא
יודעת שהיא יכולה באמת להיות הכל ולו באופן היפוטתי. כלומר יש לנו פוטנציאל להיות הכל, והפוטנציאל הזה מורגש
בתוכנו בתור חופש. אך בפועל גם במכונת טיורינג צריכה תיכנות מתוחכם מאד בשביל לבטא את הפוטנציאל שלה. אבל אין לנו 
מושג כל כך איך מרגישה מכונת טיורינג "מבפנים" ובכל זאת אנחנו יודעים שיש בנו פוטנציאל ואנחנו מרגישים אותו כי
הפוטנציאל הזה הוא גם מבוסס על הנסיון שלנו בעולם להבין ולפתור בעיות מכל הסוגים. יש רוגע מסויים שנולד מתוך הידיעה
שעם מספיק השקעה, חשיבה, התנסות ולמידה נוכל לפתור כל קושי. והדבר הזה בין אם מובנה בגנטיקה או בחינוך, הוא אמיתי. 
ובדיוק כמו שמכונת טיורינג החופש שלה מושג לא דרך זה שהיא יכולה להיות משהו שהיא לא אלא דרך זה שהיא עצמה יכולה להיות
מתוכנת כך שהיא בצורה שלה ולפי הכללים שלה יכולה להיות כל דבר אחר, כך גם אנחנו קיבלנו מהיקום כח לתכנת את עצמנו ולהיות
מסוגלים לבחור כל מסלול שרק נרצה, ואנחנו בתור התרבות והגנטיקה, גם נמצאים כל הזמן באיטרציות שמאפשרות לנו להנדס את 
עצמנו מחדש ולגלות מי אנחנו בתהליך איטי אך מתכנס לתוך החופש המוחלט שבמקום מסויים בונה עצמו דרכנו. ובעצם ניתן לומר
שהחופש המוחלט האמיתי זורם דרכנו, אך כרגע הוא מוגבל ומאולץ בידי גנטיקה ותרבות אבל גם הוא אמיתי וניתן לבניה דרך 
תיכנות עצמי מחדש, דרך המודעות ותרגילי מדיטציה שונים. 

המודעות כראשונית
===== 

כפי שמראה הספק הקרטזיאני, המודעות היא אחד הדברים שאנחנו יכולים להיות בטוחים בקיומו, ואפילו אם העולם זה מטריקס אשלייתי
הרי שבכל זאת החוויה המודעת עצמה ולא המודל המנטלי היא בודאות אמיתית ולפחות קיימת. כלומר אולי מה שאנחנו רואים זה 
אשליה, אבל לא יכול להיות שהחוויה של הראיה עצמה היא אשליה, כי אנחנו חווים אותה. וזה הנקודה שהתודעה זה הדבר שקיים בטוח
וכל שאר ירקות, ורעיונות, ומודלים מנטליים יכולים להיות שגויים. אפילו הלוגיקה עצמה יכולים להיות בה טעויות ויש סיכוי
שהבנו הכל לא נכון, כולל הסקת המסקנות שלנו לגבי שאר הדברים, אבל אין אפשרות שקיימת קבוצה ריקה בלבד, כי מתרחשת בתוך הנפש
שלנו איזשהי התרחשות שניתן לחוש, שהיא מעבר לקבוצה ריקה - אם קבוצה ריקה בכלל בעצמה מהווה תוכן כלשהו. 

ואם אנחנו יכולים להגיד שאנחנו עדים להתרחשות כלשהי ולכן משהו קיים, ומשהו מתרחש - וגם אם אנחנו מסבירים את זה לא נכון, 
וחווים אשליות עדיין יש משהו שמתרחש, אז המודעות היא הראשונית וכל שאר המודלים הם מבנים מנטליים של המודעות הראשונית
שמנסה לעשות סדר מתוך קלט שאותו היא מנסה "לעכל" לתוך מודלים מנטליים, שגם הם צריכים להיות מוגדרים בתור מושג יסוד. כלומר 
די בודאות קיימת תודעה שמנסה לעכל את קיומה על ידי מודלים כלשהם, שדרכם היא קולטת את המתרחש. וכל המדע, מתמטיקה, פסיכולוגיה 
הם אינם יותר מאשר מבנים תודעתיים שאמורים לעזור לנו להסתדר ולהביא לצורה מסויימת של חוויה שאותה התודעה מנסה להכווין 
ובינתיים מצליחה. אבל כמובן יש סיכוי שניתן להשתגע ואז התודעה מתחילה ללכת לכיוון חדשים שהיא בכלל לא מכירה או מתחילה
להסתובב סביב עצמה במעגלים אינסופיים, או כל דבר אחר שאיננו בר מובן אפילו כי השפה שלנו בנויה על מודלים מנטליים שתודעה
נורמלית מנסה לחוות דרך חיכוך מתמיד עם משהו שהיא חווה כבחוץ. וכמו שבחלום אנחנו יכולים לחלום על זה שאנחנו מדברים עם מישהו
אבל בעצם אנחנו מדברים עם עצמנו. ואפילו שאנחנו מדברים בחלום עם אחרים, אנחנו גם חושבים בחלום עם עצמנו, ולמרות שבחלום אין
חיצוני ופנימי והכל בפנים, ניתן לחלום ע לדבר ועל לחשוב ושני המושגים הללו בחלום בעלי משמעות דומה למושגים הללו במציאות. 

וזה הסתכלות אחרת על הפוטנציאל הזה שהוא מורגש כדבר הראשוני - הוא היסוד, ושאר המבנים המנטליים מתרחשים בתוכו. כלומר אם נחזור
לאנלוגיה של מחשב, אז קודם כל עלינו להודות שיש בתוכנו מעבד, והמעבד הזה הוא אוניברסלי, כלומר הוא שקול למכונת טיורינג, ואז
עלינו לקבל שעל המעבד שלנו התודעה הראשונית הזאת, רצים תוכנות, בעיקר ביולוגיות ותרבותיות. ואנחנו יכולים לשים לב שהדבר 
הראשון והברור שקיים עבורנו זה היכולת עיבוד מידע שלנו, היכולת הראשונית לעבד כל צורה של מידע, ומשם אנחנו ממשיכים לעבד את 
היקום סביבנו, וברור שהמעבד עצמו יכול לעשות דברים ברמה שהביולוגיה מאפשרת, אבל הנקודה היא הפוטנציאל יצירה האינסופי. 

ואפשר לקרוא ליכולת האוניברסלית לעבד מידע כפי שזה מרגיש מבפנים, הפואטנציאל האינסופי שיש בנו - אלוהים. ואז האל פשוט מתבטא
בכל מיני תרחישים ומתרחשים בו תהליכים, ואם האל גם יצר את העולם זה יוצר מעניין שהופעת האל בתוך העולם, או בתוך המטריקס היתה
מכוונת על ידו בעצמו. ואני לא בטוח מדוע שהאל ירצה לברוא עולם שבו מבפנים הוא עצמו קיים בתור חישוביות, אבל אולי בעצם זה כל
מהותו של עצמו להבין או לנסח את עצמו בצורה מסויימת ודרך התודעה והחישוביות הוא מבין את עצמו דרך הנבראים המוגבלים. ופה יש
לשים לב לספקולציה שנעשתה לגבי האל או לגבי מהנדס המטריקס שרצה שתהיה לנו את ההבנה הבסיסית שאנחנו במהותנו מחוץ למטריקס, וזה 
לא טענה ממשית לגבי מבנה העולם אלא תרגיל מחשבתי שמאפשר עוד פרספקטיבה על האל, התודעה, העולם שהיא מענינת ולא חייבים בשום צורה
לקבל אותה, אבל מעניין לשים לב שהיא קיימת. 

המאזן בין העולם לתודעה
====

הצגנו כאן שתי אפשרויות עד כה. האפשרות הראשונה טענה שהתודעה היא תוצאה לואי של היקום אך היא קיימת ותוצאה של יכולת 
חישובית בעלת פוטנציאל אינסופי. אפשרות שניה היתה שהתודעה היא ראשונית וכל הרעיונות והעולם עצמו הוא תוצר של חישוביות
תודעתית. כלומר הכל זה רק מבנים מנטליים שרצים בתוך תודעה. ההסתכלות השלישית מנסה לאזן את שתי ההסתכלויות האחרות, היא
מקבלת את העולם ואת התודעה המטאפיזית, כלומר את האוניברסליות החישובית היא גם מהות מטאפיזית שמרגישה את עצמה מבפנים, אבל 
היא מדגישה את החיכוך בין השניים. כי אם נשים לב לאן מופנה תושמת הלב שלנו בתור תודעה אפילו, אז הוא מופנה למאבק המתמיד
בין המצוי לרצוי. אנחנו כל הזמן נעים במרחב ומנסים להגיע למקום כלשהו שנראה לנו טוב יותר מהמקום הקודם שהיינו בו. אנחנו כל 
הזמן בתנועה, לעבר הכיוון שמטרתו לפחות למזער את החיכוך הנוצר בין מה שיש בפנים בחלום בתודעה לבין מה שקורה במציאות כלומר 
איפה שאנחנו בתוך התודעה תופסים את עצמנו דרך העיניים של העולם שגם הוא מקבל לגיטימציה עצמאית והתודעה משחררת את השליטה 
המלאה שלה על המתרחש ונותנת גם מקום לפרספקטיבה שהיא יצור מוגבל בתוך העולם והיא מנסה להתקדם ולבנות את עצמה. בהסתכלות הזאת הדבר היחיד שבאמת קיים זה החיכוך המתמיד, הפוקוס המשתחרר והנתפס הנסיון המתמיד ללכת לשלב הבא, לעשות משהו, או ליפול ולוותר, ואז
לקום ולהמשיך או לחילופין להעביר פוקוס למקום הבא. החיכוך הזה הוא הדבר היחיד שקיים והתודעה והמציאות הם גם כן צורות של מבנים
שנועדו לשרת אותו. כלומר כל מה שאנחנו חווים וכל מה שקיים במציאות ומעניין במציאות זה החיכוך המתמיד בין היצורים המודעים לבין
המציאות שמנסה להגביל ולהכתיב להם את עצמו. וגם החיכוך הזה הוא בהרמוניה מסויימת כי התודעה למדה לאט לאט להתמודד עם המציאות
והיא מתפתחת ויודעת כבר למצוא את מקומה ולמקד את עצמה ולהתקדם, ומה שאנחנו שמים לב אליו וחווים בתור תודעה זה המקום או השלב
שאליו הגיע החיכוך הזה בשלב זה בהתפתחות שלו, ואנחנו ממשיכים לפתח ולקדם אותו בנקודת זמן זו של הקיום שלו


תרגיל
====

- קרא לאט את הערך שוב, נסה להרגיש ולהתבונן בנקודה שבה אתה מרגיש חופש, ובנקודה שבה אתה תוצר של דטרמיניזם, וקלוט 
טוב את תחושת הפרדוקס בין שנוצר כאן.

- למד על מכונת טיורינג והבן את הרעיון הזה ממדעי המחשב, הוא לא מסובך ומעניין מאד בפני עצמו
