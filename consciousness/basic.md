מרחב התודעה הבסיסי
=====

הדבר הבסיסי שכל תודעה מסמלצת בכל רגע נתון זה המרחב הבא: 

בתוך סצנה תלת מימדית קיימים דברים. הדברים הללו צריכים להיות ברורים, מה הם, לאיזה מטרה הם נועדו וכמה הם מסוכנים. כלומר תיוג בסיסי לסצנה שסביבכם. 

לאחר מכן יש אנשים שנמצאים לידכם - פה התודעה יכולה להתפרע. קודם כל היא צריכה לסמלץ את האדם שמולכם מה הוא מרגיש מה הוא חווה ומה עובר עליו. אתם עושים את זה בדיוק מסויים - תחשבו שכשאתם לוקחים זמן לקרוא את הספר לאט או לראות הסרט לאט או כמה פעמים אתם פתאום מבינים טוב יותר את הדמויות השונות ומה עובר עליהם. כי התודעה שלכם קלטה עוד רובד של המתרחש בתוך הדמויות. עכשיו כשזה אדם חי, התודעה לא רק צריכה להבין מה מתרחש בראש של האדם השני, אלא איך הפעולות שאעשה יתפרשו בראש של האדם השני. כלומר לא רק שאני מחזיק בראש מה מתרחש בראש של האחרים, אלא אני גם מבין שהם עושים את אותו הדבר והם מחזיקים בראש אותי ואת האישיות שלי, ואני מנסה לייצר אינטרקציה בעלת מובן בכדי שהם יצליחו לסמלץ אותי בצורה טובה ומדוייקת יותר. עכשיו הדבר מסתבך עוד יותר כאשר אנחנו מנסים להוסיף קומה נוספת לסיפור - אני מחזיק בראש שהאחר מחזיק בראש אותי. כלומר אני לא מדבר רק בתור אחד שזה אני, אלא בתור אחד שמנסה לסנכרן בין האני בתוך התודעה של השני לבין איך שאני בפנים, עדי לעזור לו לסמלץ אותי. 

הסימולציה 
===== 

תחשבו מה מתרחש בראש של סופרים? הסופר צריך כל הזמן לחשוב איך נראת הסצנה ומה מתרחש בראש של כל דמות. הוא גם צריך לחשוב על העלילה ולאן כל סצנה הולכת - אבל זה כבר נגזרת שניה של ההבנה. קודם כל עליו להבין שיש סצנה ובתוך הסצנה מתרחשים ארועים, מונולוגים ודיאלוגים. בכדי שהוא יוכל לייצר סימולציה אמינה בדיוק כלשהו עליו להיות מסוגל להריץ בתוך הדמיון שלו את התודעה של הדמויות השונות ואת האינטרקציות בינהן. כלומר הוא חייב להיות סוג של עד למתרחש וגם עד חיצוני - כמו מישהו שמסתכל מהצד, וגם עד פנימי כלומר כמו מישהו שהופך ממש לאחת הדמויות ואומר מתוך הדמות הזאת ומתוך הפרספקטיבה של הדמות את הדברים ואף פועל בהתם לחוויות של הדמות. 

כלומר אנחנו רואים שיש אנשים שמסוגלים לייצר סימולציה בדיוק לא רע של מה שמתרחש אך ורק בדמיון שלהם. לפחות די ברור שחלק מהאנשים עושים את זה טוב יותר מאחרים, והאנשים שעושים את זה טוב ואף גורמים לקבל להנות מהדיאלוגים ומההתרחשויות - הם אלו שזוכים למקסימום רייטינג. כלומר יש איזשהו מרחב ספרותי שעליו מתחרים קבוצות של אנשים ביכולת של לספר סיפור מעניין, וכחלק מזה הוא להציג דמויות שנוח וקל עבור קבוצות גדולות של אנשים לסמלץ אותם ולהנות מהאינטרקציות שמתרחשות בינהם כמו גם התהליכים שהם עוברים במהלך הספר או הסרט. 

טעויות בסימולציה
===== 

אחד הערכים שהסברתי עליהם בהרחבה היה המושג של בריונות מנטלית. וזה סירוב עיקש לקבל את עצם הקיום של המציאות של התודעה של אדם אחר. כלומר כאשר במהלך האינטרקציה עם אדם אחר מישהו לא רק לא מסכים, אלא גם מסרב להבין שהאדם בצד השני לא מקבל את הפרספקטיבה שלו. שוב לא סתם לא מאמין, לא סתם לא מבין, אלא פשוט באופן אקטיבי בוחר לקטוע את התהליך המנטלי שמתרחש אצלכם מהסימולציה שלו שלכם. משהו בין לא מקשיב בכלל, לבין מחליט בעצמו לכתוב קוד משלו על התודעה שלכם - ללא רשותכם וסכמתכם. כמובן זה סימולציה שלו אז מותר לו לעשות מה שבא לו בראש שלו, אבל כאשר הוא מנסה לכפות עליהם גם את התפיסה הלא נכונה שלו שלכם בשביל שכן תתנהגו כפי שהוא מצפה כי הוא סימלץ אתכם לא נכון - אז זאת כבר בריונות.

אבל גם אם לא נגיע לקצה של הבריונות הממשית הרבה פעמים אנחנו פשוט לא מבינים איפה אנחנו טועים כשאנחנו מנסים להבין את האדם השני. הדבר מסתבך עוד יותר כאשר יש צורך לא רק בהבנה אלא בתגובה הולמת מצידכם לסיטואציה כלשהי. כאשר אתם מפסיקים להיות צופים והופכים למשתתפים נוסף רובד נוסף של הסימולציה שלכם לכל המצב. 

זוית נוספת
===== 

תחשבו שגם האובייקטים שסביבכם הם בעצם דרך נוספת של תקשורת בין תודעות, הדבר במיוחד מורגש בעיר. תחשבו שכל דבר שנמצא סביבכם על חפץ ועציץ מישהו חשב לשים אותו שם בשביל שאתם ואנשים דומים לכם ירגישו בנוח. מישהו הסתכל עליכם מלמעלה ואמר לעצמו הנה ככה אני רוצה לבנות את העיר, את הבניין או לשים את החפצים בחדר בשביל שאנשים ירגישו בנוח. אתם יכולים לחשוב על זה כעל צורה של תקשורת - תקשורת בינכם לבין האיש שמתכנן את הדברים הללו, המהנדס של הסביבה. אתם אפילו יכולים להשפיע עליו - לכתוב לעיריה מה אהבתם או לא אהבתם. בעצם בסביבה עירונית הדברים שסביבכם הם תוצר של תודעה והדבר די ברור ואתם אפילו יכולים לתקשר עם המהנדס ולבקש ממנו לתקן או להזיז דברים. 

הדבר פחות טבעי בטבע. אנשים הניחו תחילה שיש אלוהים - המהנדס הראשי של הטבע וניסו להבין איך הוא הינדס דברים ומדוע ומה הוא חשב לעצמו. הטבע המודל הזה עובד הרבה פחות טוב, יש גם תודעות של חיות או דברים לא ברור אם מודעים כמו עצים שעדיין יכולים לקדם אינטרסים שלהם במקום לעזור לבני אדם. ובכל זאת גם בטבע ניתן להתייחס להרבה מאד דברים בתור מודעים והדבר לא יהיה טעות עקרונית בדיוק כמו בעיר. הזוית היותר נוחה בטבע זה תחושה שאתם חיים ביחד ובסביבת משפחה מורכבת - משפחה שהיא גם לא כזאת נחמדה תמיד. ובכל זאת משפחה בסיסית כאשר לכל ישות מסביבכם יש משהו שהיא רוצה, משהו שמעניין אותה ומשהו שאתם יכולים לעזור או להפריע לה. 


מה לא כלול
===== 

התודעה מאפשרת לנו להבין לא רק סימולציה של ישויות תלת מימדיות ואת המתרחש אצלהם. אנחנו מסוגלים לדמיין לעצמנו ולכתוב נוסחאות מתמטיות של ישויות הרבה יותר ביזריות ומשונות ואף לנסות לסמלץ אותן במידה מסויימת בגבולות הדמיון והכישורים שלנו. מתמטיקאים הרבה פעמים משתמשים בתודעה בצורה מאד לא צפויה ולא היינו יכולים לנחש שתודעה שנועדה להבין סיטואציות חברתיות ואת התרחישים שקורים בטבע ובמחיית סביבה פרהיסטורית - תוכל להבין קונספטים כה מופשטים. הנקודה המרכזית היא שהתודעה היא סימולטור אוניברסלי. 

סימולטור אוניברסלי זה עצם האפשרות לייצר דמיון או הבנה של אפשרות כלשהי שניתן לנסח בשפה כלשהי שהוא בר משמעות. לאחר שטיורינג הוכיח את משפטי הטיורינג הידועים - הוא בעצם איפשר לבנות מודל חישובי שיאפשר לענות על כל שאלה מורכבת ככל שתהיה בזמן סופי באם התשובה לשאלה בזמן סופי כלשהו בכלל קיימת. במילים פשוטות טיורינג הוכיח שבעזרת שפה מאד פשוטה וכללי הסק מאד פשוטים ניתן להסביר את כל התופעות ביקום. 

הדבר הזה מביא למחשבה שהתודעה באופן עקרוני מסוגלת לסמלץ כל ישות בגלל שיש לה היכולת להבין שפה. ביחד עם התפתחות השפה המופשטת וההבנה שאנחנו יכולים להעביר מידע בעזרת משפטים ומילים מורכבות, התהליך האבולוציוני התחיל להיות הפוך - המח התחיל להתפתח בצורה שהשפה והמשמעות יהיו ראשוניות, והחוויה תנוע מסביב לקונספטים בשפה. ובכך בעצם יצרנו שכבות אבסטרקציה כאשר מאחורי כל מילה או אוסף מילים קיימות כמה אפשרויות ואנחנו לומדים להעמיק ולראות עוד ועוד קומות מאחורי השפה המדוברת - אנחנו אוחזרים במילים ומצליחים לטפס הרבה יותר גבוה ממה שחשבנו או ממה שהצלחנו ללא השפה. השפה מספקת לנו עוגנים ובעזרתם אנחנו יכולים לטפס מאד גבוה, והמח האנושי התפתח מסביב לטיפוס המנטלי הזה שהתפתח עם השפה, ובעזרת השפה. 
