# תיוגים

המילים הם סה"כ הדים תרבותיים שעוברים בתודעה שלנו. אנחנו שומעים את המילה בילדות, מבינים לאן היא מכוונת, 
והמילה מייצרת דיכוטומיה או גבול בין עצמה לבין ההפך ממנה. כלומר כל מילה מייצרת סקאלה רציפה שבקצה אחד נמצאת היא
ובקצה שני נמצאת לא היא. והקירוב והריחוק הזה בין המציאות למילה הוא במקום מסויים מלאכותי. המציאות עצמה איננה מפורקת 
למילים, אובייקטים, ושמות. יותר מזה אנשים שונים מתרבויות שונות מקטלגים את המציאות סביבם מאד שונה. אם למשל אני 
אלך לטייל ביער אני אקטלג הכל כמלא ירוק ועצים, ומישהו שנולד ביער יקטלג כל צמח וכל עלה בדיוק כמו שכשאני מטייל בעיר
אני מקטלג כל רחוב וכל צומת וכל מדרכה, והוא אולי יגיד מלא דברים של עירוניים. 

כשאנחנו מתחילים להזדהות עם רעיונות ועם מילים עלינו תמיד לדעת שההזדהות הזאת לא מחוייבת. היא לפעמים מועילה, ועוזרת ולכן
לפעמים כן כדאי להזדהות עם המילים בהתחלה, כי צריך להתחיל מאיפשהו - ומצד שני השאיפה היא לייצר מעגל של מילים שבסופו של דבר
נדע שכל מילה שנגיד היא נכונה עד גבול מסויים, ושום מילה או ניסוח לא יכבול אותנו בקסם שלו, ונדע לשמור מרחק שרצוי לנו בכל
מצב מכל רעיון ומצב. והמרחק הרצוי הוא לפעמים מרחק די קרוב. כלומר אם אדם לא מאמין בעצמו בכלל ולא יוזם, אז במקום מסויים הוא
שומר מרחק מכל רעיון, אבל הוא נמצא בפסיביות שהיא לאו דוקא מה שהוא רוצה. ומה שאני מנסה להגיד כאן שהמרחק מהרעיון וההזדהות
איתו איננו נכפה עלינו אלא אנחנו בוחרים אותו, והוא גם נולד כתוצאה מחיכוך מסויים עם המציאות שנותנת לנו כאפות כשאנחנו חושבים
שיש לנו יותר כח משבאמת יש לנו. והחיכוך הזה הוא בדיוק תהליך הלמידה שאנחנו עוברים במהלך החיים, והלמידה הזאת לא ניתנת להעברה
במילים אלא דרך ניסיון, ועדיין ניתן לייצר שפה שמאפשרת להבין את הדברים הללו בצורה טובה יותר וזה עוזר להגיע למקום הרצוי
לרוב בני האדם בצורה מהירה יותר מאשר שהם יחפשו את הדבר הזה לבד. 
