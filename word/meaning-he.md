פלואידיות של שפה
=====

אנשים קיימים במציאות שכל הזמן משתנה. משתנה אורח החיים שלנו, תפיסות המציאות שסביבנו, הטכנולוגיה והנורמות, השליטים והחוקים. 
במציאות דינאמית שכזאת חיה לה שפה של מושגים - שמנסה לתת לאנשים כלים לתקשר ולהעביר מסרים בינהם. השפה ביקום כזה גם היא ללא ספק
נאלצת להשתנות ולהתאים את עצמה למציאות החדשה והמעודכנת. לתודעה המתאימה לתקופה ולתרבות - כאשר המילים לפעמים נשארות אותן
מילים אבל התוכן מאחורי המילים, האסוציאציות, השימוש המתאים והקונטקסט המתאים של המילים משתנה כמעט באופן מוחלט. 

דוגמא פשוטה היא "מים" בימי הביניים. כשאנחנו חושבים על מים היום אנחנו חושבים על נוזל צלול, שזורם לנו בברזים שמאפשר לנו לשטוף
את עצמנו, את הכלים, ולשתות אותו מדי פעם. זה גם הנוזל שקיים בנהרות ובימים, ובבקבוקים. אבל כשאדם בימי הביניים היה חושב על מים הוא 
הרבה פעמים היה חושב על ג'יפה שחורה, לא ניתנת לשתיה כי היא מזוהמת, ובכלל לשטוף את עצמך היה לא מקובל. אז יוצא שרוב האסוציאציות
עם המושג מים שיש לנו היום, ואיך שאנחנו חווים אותו בהווי היום יומי זה משהו תלוי מאד סביבה ותרבות ותקופה הסטורית. 

עכשיו ראוי להדגיש שאולי נשאר משהו מהותי מאחורי המושג אבל יש למושג רמת פלואידיות מסויימת וההתאמה שלו למושגים אחרים, והשימוש
הראוי בהם הוא משתנה מאד. כאשר שייקספיר מדבר על יין, הוא מדבר על המשקה הנפוץ שראוי לשתיה בבית המלוכה. אולי יותר ראוי לחשוב
עליו בתור קולה. וגם את הרעיון הזה, שהמשקה הנפוץ ביותר הוא קולה יבינו אנשים מערביים, במקומות מרוחקים בטבע ליד נהרות עדיף לקרוא 
ליין משהו שיותר מתאים למים צלולים וקרירים שהגיעו הרגע מהנהר. כלומר אם אנחנו מנסים להתייחס לתוכן של המושג ולשימוש המתאים בקונטקסט
של טקסט כלשהו, לפעמים המושג ההסטורי הוא דוקא פחות מתאים כי הוא מייצר לנו אסוציאציות שגויות למה שהוא היה פעם. 

המושגים סה"כ נועדו לשרת אותנו אנשים שחיים בזמן, מקום, תרבות ספציפיים - ולעזור לנו לתקשר על נושאים חשובים לנו באותו זמן. המושגים
אינם ישויות אלוהיות שיורדות מהשמיים ונשארות קבועות כל עת קיומם, אלא משתנות, מחליפות קונטקסט, ואולי עם הזמן יכולות לשנות 
לחלוטין את המשמעות שלהם עד כמה שניתן לדמיין שינוי טוטאלי של אורח חיים של בני אדם לאחר זמן. כלומר אם נחיה כמה מליוני שנה
סביר להניח שכל המושגים של השפה שלנו יכחדו או יעברו שינוי ללא הכר כי הצרכים, התכנים, הבעיות והאורח חיים שלנו ישתנה כה דרסטית
שמושגים שיש לנו היום לא יהוו שום משמעות שימושית או בעלת אסוציאציה כלשהי לאדם שיחיה אז. וכרגע אנחנו רואים שזה קורה בקצב יחסית 
איטי ובכל זאת קיים רצף ומהות ותוכן מאחורי המילים שדומה למה שהיה פעם כי המשמעות שמאחורי המילים לא משתנה בצורה כה קיצונית. ובכל 
זאת אם אני אגיד למישהו תביא את העכבר, קרוב לודאי שהוא יבין את המילה עכבר בתור מכשיר מחשב, ולא עכבר שמסתובב בבית שנרדף על ידי 
חתול. וזאת דוגמא אחת איך מילה פתאום החליפה והקפיצה תוכן באופן מוחלט, כאשר אין באמת שום דמיון בין העכבר של מחשב לעכבר החיה, ולא 
מפריעה לאף אחד מאיתנו ההרחבה המושגית הזאת. ויתכן שמישהו שיחיה עוד אלף שנה לא יכיר את שניהם והדבר ייצר עבורו בילבול שלא קיים אצלנו. 

ולכן אני מציע לדבר על משהו כמו מחצית חיים של מילה - וזה אומר שכל מילה יש לה זמן ממוצע צפוי שבו מחצית האסוציואציות שמתקשרות אליו
משתנות. וכמובן מילים שונות הן עם מחצית חיים שונה. כי למשל פירמידות של מצריים אני חושב שלפחות כמה אלפי שנים המושג
די מוגדר באותה צורה ומעורר אסוציואציות דומות ואם אגיד את המילה מכנס נראה לי הדבר משתנה במהלך כמה עשרות שנים. 

השפה המתמטית
=====

הטריק של השפה המתמטית הוא מלכתחילה לעבוד עם אובייקטים מופשטים מדומיינים. האובייקטים הללו יותר קשים לתפיסה, יותר קשה לאדם
בכל תקופה וזמן לחשוב על משהו כמו מספר שלוש או מעגל ולא על משהו כמו בננה או ארוחת צהריים. ההבדל הוא שהמושגים שאנחנו 
משתמשים לצרכים יומיים מעשיים משתנים הרבה יותר מהר מאשר מספרים או מעגלים שכנראה בכלל לא משתנים. בגלל שהמושג הטבעי שזור
בכל הקונטקסט הקיומי התרבותי מאד קשה לבודד אותו. ולכן החשיבה המתמטית החליטה לעבוד הפוך - בתחילה לבודד תכונות ואת היחסים
בינהם ורק אז לראות איך הם יכולים להיות מיושמים במקום כלשהו ביקום המעשי. המושגים המתמטיים שואפים להיות פשוטים כמה שאפשר
וכל אדם שיכול לדמיין לעצמו כיוון או קו ושהוא לא נגמר יכול לתאר לעצמו ישר. אינסופיות וכיווניות אלו שתי התכונות היחידות שצריך
לדעת מהיקום בשביל להבין את המושג ישר. כך נראה שמאד קשה לתאר ישות מודעת שלא תוכל לבודד מושגים כלשהם מהסביבה שלה ברמה שלא 
תוכל להבין מושגים כמו ישרים, מעגלים או מספרים. 

השאלה אם כך האם גם השפה המתמטית יכולה להשתנות והתשובה בעיני שלא. תחשבו על מספרים - אם משמעות של מספרים תשתנה כל ספרי החשבון
יפסיקו להיות הגיוניים. אין דרך ש1 יהיה גם אולי קצת 2 וזה עדיין יהיה הגיוני למישהו. המושג של חשבון זוהי פרקטיקה פשוטה, הפשטה
מושגית ברורה גם לעצמה וגם ביחס לפעולות חשבון פשוטות. התרגום בין השפה החשבונית לבין העולם יכול להשתנות מתרבות לתרבות, ומקונקטסט
אחד למשנהו, אך החשבון עצמו נמצא שם בצורה מאד יסודית ואיננו בר שינוי. אני מתקשה מאד לראות את עצם האפשרות של פלואידיות של 
שפה מתמטית, ואם הפלואידיות הזאת קיימת אני מוצא פחות סיבות להאמין בה מאשר באי קיומה בגלל הפרקטיקה הפשוטה, המוגדרת היטב, היחידה
שעושה שכל מבחינת עיקביות ובעלת ישום פשוט בחלקים שונים בחיים, כולם מהווים חלק מהיציבות הבלתי מעורערת בעיני של השפה המתמטית.

תרגילים
=====

- עצמו עיניים וחכו שמחשבה כלשהי תעלה בראשכם, מחשבה שיש בה מילים, רישמו את המילים ונסו
לחוש מאחורי כל מילה את הקונטקסט שלה. האם זה השימוש המקורי שלה או שם מושאל? מתי המציאו אותה ומאיזה סיבה? 
האם אתם משתמשים בה בקונטקסט אחר מהמצאתה, ואיך למדתם להשליך מהמשמעות המקורית שלה למשהו אחר? 

- איך אתם יודעים מה המשמעות שלה? תחושו את המעבר מהאותיות 
למשמעות, והאוטומציה הזאת שכל כך טבעית לכם, נסו קצת לערער עליה נסו לייצר גוונים במשמעות ואל תתפסו
על המשמעות שהתרגלתם אליה. דמיינו אדם מתקופה אחרת או מתרבות אחרת, האם הוא יבין את המילה כמוכם? מה 
הוא יבין אחרת מכם? נסו לתרגם לשפה אחרת את הרעיון, מה קרה למילים? האם יש אדם שלא יבין את המשמעות של המילה או רעיון, מדוע?

- קחו את זה צעד אחד קדימה: נסו לדמיין מהלך של ציויליזציה שבו המילה הזאת לאט לאט מאבדת מתוכנה, נשכחת
והופכת למושג שכולם שכחו את משמעותו. נסו לדמיין איך אדם קדמון שהיה לו 300 מילים הסתדר בלעדיה, איך המחשבה
הזאת עצמה היתה נראית בלי שמותר להשתמש במילה הזאת. האם המילה הזאת חיונית להעביר רעיון או מסר? אולי
אפשר לדלג עליה ולהבין את משמעותה מתוך קונטקסט, האם ניתן להצביע או לעשות ג'סטה שתהיה מובנת במקום המילה? 

- המשיכו לתרגל, שימו לב שמשלב מסויים כל המחשבות הן צורה של בצלים שבמרכז הבצל נמצא התוכן המרכזי ההשרדותי והשימושי
אך גם מסביב יש הרבה שכבות שכל הזמן קופצות, ומאפשרות משמעויות אלטרנטיביות אפשריות, שימו לב איך כל ענן המחשבות שלכם הופך להיות 
יותר פלאוידי, איך המשמעות שקופצת לכם מיד היא אשליה שנוצרה על ידכם בגלל המיקוד שלכם להעביר או לקלוט רעיון או תחושה
ואיך המחשבות והרעיונות אינם מושגים כל כך קשיחים כפי שהתרגלתם לחשוב אלא זרמים של מבנים מנטליים "רכים" שהסיבה היחידה
שלא שמתם לב לרכות שלהם זה בגלל הפוקוס הרב שיש לכם בהבנה, השרדות, העברת מסר, ותקשורת עם אנשים, וכל אלו שכבות אחרות
באישיות שמצמצמות את הראיה והמגוון שאפשר למצוא בזויות שונות של רעיונות ומחשבות, אם יושבים לבד וחושבים ומנסים לחוש
את הדברים בלי למהר לקלוט או לפלוט את הרעיון הבא. 




