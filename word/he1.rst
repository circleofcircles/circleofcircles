מילה
====

מילים הן יצורים בעיתיים. מחד, הן דרך התקשורת המרכזית הפתוחה בפיניו. אין בזאת כדי לומר, שאין לברי-אדם דרכי תקשורת אחרות; אדרבא, בני-אדם מתקשרים גם בסימנים ובמחוות, בצלילים, ובאמנות לא כתובה לסוגיה. בכל זאת, הרבה מסוגי התקשורת האחרים הם לא ישירים (אמנות) או ספציפיים לסיטואציה (מחוות), כך שכאשר אנו באים לתקשר רעיונות מובנים, קל-וחומר באופן כתוב ולמרחוק, אנו נוטרים כמעט רק עם המילים.
מאידך, פירושים של מילים הם מאוד מחקמקים. הם מתבססים על מוסכמה בין הצדדים, על הבנה משותפת של המושג, שנובעת מרעיונות או חוויות משותפות. ככל שהחוויות המדוברות שגרתיות ויומיומיות יותר, הדבר קל יותר (אם כי שווה לשים לב, שמה נחשב יומיומי גם עשוי להשתנות מחברה לחברה ומתרבות לתרבות). אולם בבואנו לתאר רעיונות לגבי התודעה, כמו אלו שאנו מנסים לתאר במסמך זה, השפה נהיית מכשול קשה יותר, מכמה סיבות:

- בתרבות הרווחת אצלנו, לא קיימים כל-כך מושגים המיועדים לתאר חוויות ורעיונות מהסוג הזה.
- מגוון החוויות המשותפות, עליהן אפשר לבסס שפה שכזו, הוא הרבה יותר מוגבל. החוויות הרלוונטיות הן פחות יומיומיות, יותר נדירות; בהרבה מהתחומים שנעסוק בהם, ייתכן שלהרבה מהקהל לא יהיו חוויות כלל.
- גם כשכבר יש חוויות רלוונטיות, מעצם העיסוק בתודעה, החוויות הן הרבה יותר מגוונות ואישיות מאשר, למשל בעיסוק ב`עולם הפיזי` (ראה ערך)

כדי להתמודד עם הבעיה הראשונה, אנו מנסים לפתח שפה חדשה שתאפשר לקיים דיון מוצלח בנושאים אלו. אנו מפתחים אותה כבר זמן מה בהצחה, ומקווים להמשיך לפתח אותה יחד עם הקורא-ההופך-כותב מעל דפים אלו. כדי להתמודד עם השנייה, ננסה לספק תרגילים ודרכי פעולה שעזרו לנו לחוות חוויות רלוונטיות ולהבין את המושגים המדוברים; או לפחות לתאר את החוויות בצורה כמה שיותר מפורטת ורחבה, כדי להקל על מי שחווה חוויות דומות לבצע את הקישור. כדי להתמודד עם הבעיה השלישית, וובכן, לשם כך נכתב כל הספר הזה - לעזור בסיווג, איפיון ופירוט של מצבי תודעה, בצורה שתאפשר לעמוד על ההבדלים אך גם על המשותף בין כל החווים.
