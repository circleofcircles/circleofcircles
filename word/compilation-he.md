# קומפילציה של שפה

## הפרדוקס של מרי

מרי היא מדענית שיודעת כל מה שניתן מדעית לדעת על צבעים, 
אבל היא מעולם לא חוותה ראיית צבע. השאלה שמעלה ג'קסון היא: 
ברגע שהיא תראה לראשונה צבע, האם היא תלמד משהו חדש?

## התשובה הפשוטה לפרדוקס

הפרדוקס של מרי מראה בצורה די ברורה, שעולם הרעיונות
גם רעיונות מאד מדוייקים מדעית הם עדיין רעיונות, ומלבד
מרעיון שעובר לנו בתודעה עלינו להוסיף עוד משהו בשביל להזדהות 
עם הרעיון. הרעיון של הזדהות עם הרעיון הוא איננו עוד 
רעיון בפני עצמו אלא משהו אחר, אותו משהו אני קורא לו הזדהות, הרצה או קומפילציה 
של הרעיון לעולם החוויה. 

בשביל להסביר את המשל טוב יותר אתן כמה דוגמאות שיבהירו את הרעיון הזה: 

א. אצל מרי כבר יש במח חלקים שאחראיים על עיבוד צבעים. אבל היא מעולם לא חווה קלט חושי 
צבעוני. כלומר אזורים מסויימים במח שלה היו נטולי פעילות. אם במקום להבין את התהליך הנוירולוגי
היא תפעיל בתוך המח שלה את התהליך הזה, היא תוכל להבין חווית צבע. 

ההבדל הזה מאד דומה להבדל בין קוד מכונה לבין הרצה של קוד מכונה. ברגע שיש לנו קוד
אנחנו עדיין ברעיון, אנחנו רק יודעים את הפקודות שצריך להגיד למחשב. אבל בלי הרצה של הקוד 
בלי שהמחשב הריץ את הקוד על המעבד, הקוד נשאר בגדר קוד בלבד. לא נעשתה לו הרצה "מבפנים" על ידי המחשב

צורה אחרת להסתכל על זה היא שפה עילית, שפת המעבד, ותפקיד הקומפילציה. כל עוד אנחנו מתבטאים בשפה עילית
אנחנו מדברים בשפה שלנו, שפת בני אדם. המעבד לא מבין את השפה הזאת, זוהי שפה של רעיונות. כאשר
השפה של מעבד היא שפה אחרת - והקומפיילר תפקידו לתרגם משפה עילית לשפת מעבד. המח שלנו מבין 
אימפולסים חשמליים הוא לא מבין רעיונות. הרעיונות אינם מקודדים אימפולסים חשמליים שהמח קולט, בשביל 
לקלוט את האימפולס החשבמלי לא מספיק לחשוב עליו ולהבין אותו - צריך להפעיל אותו.

בעצם הדואליות שמעלה החדר של מרי זוהי דואליות בין להיות בתוך התהליך לבין להבין את התהליך. הדואליות
בין לחיות לבין להבין את החיים, הדואליות בין הוויה להבנה. וחשוב מאד להבין שהחיים הם לא רעיונות, ושהמח זה רק 
כלי אחד שדרכו עוברים החיים, אבל יש עוד הרבה כלים - אנחנו חווים את החיים בצורות שונות מאד לא רק דרך רעיונות. 

דוגמא אחרת היא ההבדל בין לקרוא מפה, לבין להבין שאני נקודה על המפה. כלומר אפשר לדבר על העולם בצורה מופשטת ואפשר להבין
שאני גם פיון או נקודה בתוך המשחק הזה ואני נמצא שם בפנים ולא רק מסתכל על העולם מבחוץ. ויש כאן פרדוקס מסויים
כי התודעה תמיד מנסה לתפוס את העולם מבחוץ, אבל אז היא גם מנסה להלביש את עצמה בתוך התמונת עולם שהיא תפסה. 

המעבר התמידי הזה בין תמונת עולם מופשטת, לבין תמונת עולם שבה ה"אני" הוא שחקן שמקבל החלטות ופועל בצורה אקטיבית
זה המשחק בין התודעה לבין היקום. והמשחק הזה וההבנה שהוא קיים, מאפשרת לשים לב לכל מיני דברים ולחשוב על תופעות
תודעתיות מסויימות, מזוית חדשה שראיתי הרבה אנשים שהסתבכו בזה. כי הטעות הנפוצה היא להוסיף עוד רעיון שנקרא לו 
הרצה של קוד, וזה רעיון שמבטא את ההבדל בין קוד לבין הרצה. אבל שום רעיון לא יבטא את ההבדל הזה, הדרך היחידה להריץ 
קוד זה להיות, לקום ולעשות - לא לחשוב על עוד רעיון. זה הגבול של עולם הרעיונות, ובמקום להבין שפה דרכנו על גבול
השכל עצמו, אנשים ממשיכים להכניס לעולם הרעיונות עוד נסיון שפשוט לא מתקמפל וחסר מובן בעולם השכל כלל.

## הדואליות האינהרנטית בשפה

כשאנחנו משתמשים בשפה, ואומרים מילים אנחנו קודם על דואגים להעביר תוכן מסויים. תוכן רעיוני מסויים. 
תת קבוצה של משפטים בשפה מאפשרת לנו להזדהות איתם, וזה המשפטים המענינים אותנו. 
למשל כשאני אומר למישהו "הזהר שלא תיפול"!, בהתחלה עליו להבין את המשפט את המילים
ואז עליו להבין את הסיטואציה שהוא עלול ליפול, כלומר להציב את ה"אני" שלו במשפט שאמרתי

ההצבה הזאת של האני במשפטי השפה איננה פעולה שנובעת מהשפה עצמה. את ההצבה הזאת לא ניתן לכפות או להסביר למי שרק
מתבונן על החיים מבחוץ, או רק מנסה להבין אותך. ההצבה הזאת של האני בתוך המשפט מוטלת על כל אחד שקורא את המשפט
וזוהי בחירתו להציב את עצמו בתוך המשפט או לא. אין דרך להעביר את פעולת ההצבה למי שלא מכיר אותה ויודע רק רעיונות.

היכולת להציב את ה"אני" בתוך משפטי שפה, זה מה שמגדיר ישות מודעת. הישות המודעת היא סובייקט - היא יכולה לבטא משפטים 
שבהם ל"אני" של הסובייקט יש משמעות של הצבה. כלומר כשאני אומר "אני יושב" אני מדווח על החוויה שלי בתור סובייקט. אבל 
המשפט הזה עצמו לא יהיה בעל יכולת הצבה לאדם שעומד. הוא לא יוכל להציב את עצמו ולהזדהות עם המשפט, עד שלא ישב. אבל הוא יוכל
להזכר באותו זמן בו הוא ישב, שאז באותו זמן היה לו את היכולת להציב את עצמו במשפט. יש גם יכולת לדמיין מציאות ברמה מסויימת
ולכן גם שם ההצבה היא מוגבלת אך אפשרית. 

## טיפול פסיכולוגי

הרבה פעמים פסיכולוגים מלמדים אותנו לשחק עם ההצבה בתוך המשפטים הללו ולהבין את הסכנה הכרוכה בכך שאנחנו 
מציבים את עצמנו בתוך משפטים שמזיקים לנו פסיכולוגית. נגיד כשאדם אומר אני מטומטם, הוא באופן אוטומטי 
ינסה להבין פחות דברים, כי ההצבה הבסיסית הזאת גורמת לו להאמין במשהו לגבי עצמו, ולפעול על סמך האמונה הזאת שנובעת 
הרבה פעמים לא מילדות קשה, אלא היא הד שחוזר על עצמו, ועל ההד הזה הלבשנו את ה"אני" שלנו ללא באמת סיבה מוצדקת

וחלק גדול מהטיפול הפסיכולוגי זה למצוא בדיוק את האמונות שאנחנו מבטאים במילים, לשים לב איך אנחנו מנסחים אותן
ובשלב מסויים גם לערער על ההצבה של האני בתוך המשפטים הללו, כי ההצבה היא הרבה פעמים נטולת בסיס ונעשתה בחוסר תשומת לב 
לעדינות ולנזק שיש בהצבה הזאת. 

השיטה שמוצגת כאן היא האפשרות לשחק עם הרעיון ולהציב את עצמך במידה מסויימת אך לא מחייבת, והנסיון להבין 
ולהעביר את המסר שההצבה הזאת בכלל קיימת, את החשיבות הפילוסופית שלה, ואת החשיבות שלה לבריאות וליציבות הפסיכולוגית. 

## משפטים שאינם מקומפלים היטב

ישנם גם משפטים שמוזכרים בספרות הפסיכולוגית שאם מציבים את עצמנו בתוכם - הם עלולים לתת לנו ההפך מהמסר שלהם. 
אני קורא למשפטים הללו, משפטים שאינם מקומפלים היטב. אלו בדרך כלל משפטים שאנחנו חוזרים עליהם כי הם מעודדים
ונותנים לנו תחושות חיוביות, אך הם יחסית מסוכנים כי הם לא מביאים למטרה למענה הם יעודו. 

דוגמא מפורסמת שאני יכול להביא היא המשפט: "יהיה בסדר", אנשים נוטים להגיד אותו הרבה במובן של אל תדאג הכל
יסתדר בסוף. אבל המשפט הזה גם לפעמים גורם לאנשים לדחות דברים ולא לעשות אותם, כי בכל מקרה יהיה בסדר, ואז 
מתברר שלא הכל בסדר וזה דוחף אותם לאיזה מעגל קסמים של מאבק מתמיד שממש לא בסדר להם בתוכו - וזה בגלל המנטרה הלא 
מוצדקת והלא מבוססת כלל שיהיה בסדר, כאשר אין שום סיבה אמיתית להאמין שיהיה בסדר בלי שנעשה משהו בשביל זה. 

ולכן כשאנחנו ניגשים לדברים על הנושאים הללו - במיוחד נושאים שהאדם יכול לקחת ולקמפל לעצמו, עלינו להיות מודעים
להבדל בין משפטים מקומפלים היטב לבין משפטים שאינם מקומפלים היטב, וכשאנחנו נותנים עצה לאדם אחר צריך להבין שאם הוא 
מקמפל את זה לעצמו, אז גרמנו לו לשינוי מסויים בתפיסה של ה"אני", וראוי לודא שהסיכוי שגרמנו לו נזק הוא נמוך. אבל 
כמובן לא פחות חשוב זה לשים לב איזה משפטים אנחנו מאמינים בהם לגבי עצמנו, ובודאי להיות זהיר בלקבל דעה של מישהו אחר
ולהלביש אותה על עצמנו. יותר מזה יש אנשים מסביב שדוחפים אותנו לתיוג מסויים, ואנחנו במקום מסויים מרגישים מחוייבים
לתיוג שלהם שהם כופים עלינו. ובגלל זה לא רק חשוב דפוסי החשיבה שלנו על עצמנו, אלא גם דפוסי החשיבה של הסביבה הקרובה
שלנו עלינו. כי ניתן להתכנס למקום בלתי רצוי לגבי איך אנשים תופסים אותנו. 

## החדר הסיני וחישוביות תודעתית
