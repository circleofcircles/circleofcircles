תהליך הלימוד של התודעה
===== 

במערב אנחנו רגילים לתהליך לימוד ליניארי. כלומר כזה שהוא בונה את המבנה המנטלי שלב אחר שלב - וזה באמת הדרך היחידה להעביר מידע מורכב לוקאלית - חייבים לשבת ולהקשיב למבנה שמועבר צעד אחר צעד. אך החיים באופן כללי אינם בנויים מלימוד ליניארי, והדרך של כל אחד בגילוי העולם והחיים היא שונה. כלומר אולי לפעמים צריך להשקיע זמן מסויים בכדי ללמוד בצורה ליניארית, אבל הלימוד התודעתי הטבעי הוא לא ליניארי אלא דוקא כוכבי. 

יש לכם באמצע את ה"אני" שמכיר דברים מסויימים ולא מכיר דברים אחרים או נושאים אחרים. הוא רואה אנשים מסביב שמכירים את הנושאים האחרים טוב יותר - בגלל שהוא מדבר עם אנשים אחרים, רואה סרטים וכו' וכו' כלומר יש מודעות כללית למה שבכלל יכול להיות קיים ביקום. ואז לאחר שהבנו מה קיים בחיים ובחרנו נושא להתמקד עליו - אנחנו צוללים אליו פנימה שוב. 

רמות שונות
====== 

אם לכולנו יש תודעה וכולנו לומדים עליה ממקורות שונים וחושבים על הנושאים השונים, מדוע אם כן ישנה מיומנות תודעתית ומדוע היא מפותחת יותר אצל אנשים מסויימים לעומת אחרים? התשובה לכך היא ניסוי מחשבתי הבא. חשבו שאתם לוקחים אנשים לאי בודד - ונותנים להם להסתדר בינהם "איכשהו". האנשים הללו לאחר כמה שנים יבנו נהלים וצורה תרבותית שבה הם מתנהלים. הדור הבא רק יפנים וישפר תהליך שהתחיל מהדורות הקודמים והתהליך התרבותי הזה "יתקע" או יגיעו למיצוי כלשהו. מה שצריך להדגיש כאן שכל אדם מהתרבות הזאת ייצג בצורה די נעמנה את כל התרבות או לפחות בדיוק רב מאד. כלומר הוא יפנים מאד חזק את הערכים ואת צורת המחשבה של אותה תרבות. 

עכשיו תארו לכם שלוקחים אנשים מתרבויות שונות - ובונים מהם עוד תרבות נוספת. לכל אדם כבר קיימת תרבות כלשהי, ואז הוא צריך להתאים את עצמו למצבים חדשים, לאנשים מתרבות אחרת, מה שמקובל עבור האחד ומובן מאליו פתאום כבר לא. על התודעה עכשיו לעבוד קשה יותר בכדי לחדור מבעד לצלילים ולתמונות שהיא רואה, כדי להבין טוב יותר מה מתרחש בראש של אדם חדש שהיא לא ראתה מעולם - פתאום כבר לא ניתן להניח הנחות תרבותיות כמו פעם. התודעה גם עובדת קשה מאד לייצר גבולות חדשים, לייצר קואליציות של כללים חדשים שינהלו את הקהילה החדשה כי כל מה שהם למדו בנפרד הוא שונה כל אחד חי ביקום שונה, וכל אחד מתאר לעצמו את האפשרויות החברתיות בצורה שונה. מה זה טוב ומה זה רע עובר טרנספורמציה בראש של כל אחד. פתאום התודעה מפתחת כישורים של הבנה של אדם אחר מעבר למה שהוא רגיל אליו. פתאום ההבנה של אנשים אחרים לוקחת יותר זמן, כי מלבד להבנה של אישיות של אדם אחר, יש צורך בהבנה של התרבות שלו והכללים על פיהם הוא חי.  

הדבר הזה דורש מהתודעה שהסתגלה לסט כללים מסויים להסתגל לסט כללים חדש מורחב יותר. כלומר התודעה פתאום מכירה "קומה נוספת" של איך הכללים משתנים וזזים. הטוב והרע, המקובל והמוקצה פתאום כבר אינם "קונספטים מוחלטים" אלא קונספטים שקשורים למצב חברתי מסויים, לאנשים מסויימים, לסביבה מסויימת. התודעה למדה על קומה נוספת מחוץ לכללים, ובנתה הבנה יותר עמוקה של אפשריות הקיום.  

עכשיו תארו לעצמכם שאתם בונים עוד ועוד קומות כאלה שבהם כל פעם יש אנשים שיש להם יותר או פחות הבנה של הקומות והאפשרויות שלהן. האדם הנבאיבי מאד מאמין במה שהוא רואה אל מול עיניו ובדעות שלו, האדם המנוסה יודע שהכל יכול לנוע - שלפעמים האמונות שלו הן ככה אבל לאחר מכן הן אחרות. כלומר הוא מרגיש את עצמו יותר בתנועה תודעתית. לתנועה התודעתית הזאת יש מהירות מסויימת, ניתן לצבור שליטה על המהירות הזאת - כמה מהר אנחנו מתאקלמים לתנאים חדשים, לאנשים חדשים, להשקפות חדשות לתרבויות עם כללים אחרים? כמה מהר אנחנו קולטים את הכללים הלא רישמיים וכמה מהר אנחנו מסוגלים להסתגל אליהם. הכללים הלא רישמיים הם לפעמים מאד לא פשוטים כמו למשל לפעמים ההסתגלות לכללים אומרת שעלינו להגיד מה שאנחנו חושבים לא מה שהכללים אומרים. יש שם הרבה פרדוקסים - לפעמים מותר להגיד מה שאנחנו חושבים אבל גם זה בגבולות הטעם הטוב של מה שמקובל לדבר עליו, ואיך שמקובל לדבר עליו. לפעמים צריך גם להפך לעצור את הטירוף התודעתי - לעמוד במקום, להתחייב לתרבות אחת, להכנס פנימה ולצלול עמוק לאותה נקודה. כלומר יש כאן משחק גמישות תודעתית שכזאת - שאצל אנשים מסויימים במקרה או באופן טבעי, מפותח יותר מאצל אחרים. כלומר כמות הקומות שהם מתארים לעצמם שקיימים וכמה מדוייק הם מצליחים להבין ולחקור את עצמם זוהי מיומנות שניתן לפתח וחלק מהאנשים טובים בה יותר מאחרים. 

כלומר כמות העיסוקים של האדם וכמות הנסיון שהוא צבר במקומות השונים ועם אנשים כמה שיותר שונים מראה כל גמישות תודעתית. יש אנשים שגדלו בכפר כלשהו, חיו את כל חייהם באותו כפר - הכירו במהלך החיים 50 אנשים, וזה כל מה שהם מכירים. יש גם היום במערב הרבה אנשים שלא משנים את החוג החברתי שלהם ולא את תחומי העיסוק שלהם, הם מצאים בתוך מסגרת מקובעת שאליה הם הסתגלו. ההתפתחות התודעתית שלהם נעצרה בשלב מסויים - אולי הם השיגו משהו בתחום כלשהו והיתה להם התפתחות, אבל היא נעצרה, והתודעה שלהם נחתה במקום אחד - ללא שהם שולטים על זה. מצד שני יש אנשים שכל הזמן משנים את התנאים ואת הסביבה שלהם, את תחומי העניין והעיסוק שלהם, כל פעם יש אדם אחר לגמרי בחוג החברתי שלהם, וכל פעם הם עושים משהו אחר בזמן הפנוי שלהם ואף משנים את הקרירה שלהם. חשוב להדגיש שאינני טוען שתנועה עדיפה על עמידה במקום, לעמוד במקום זה לפעמים יותר קשה - הטענה המרכזית כאן היא שהשליטה במהירות היא דבר קשה מאד, ולרוב האנשים המהירות של השינוי התודעתי נכפית עליהם והם מעדיפים להשאיר אותה במינימום. בערך כמו שאם אנשים לא יפתחו מודעות לכושר הם ישבו על ספה יאכלו ג'אנק וישמינו. כלומר בשביל לייצר פעילות מסויימת יש צורך במודעות בכך שהפעילות הזאת חיונית. לפעמים יש אנשים שעבורם דוקא חשוב להדגיש את הצורך בחוסר פעילות - אבל הם נדירים יותר, לפחות בתחום התודעה ואיך שזה נראה הברירת מחדל במערב.  

רמות שונות בלימוד עצמו
====== 

כמו שניתן לתרגל את התודעה עצמה ואת הגמישות שלה - ניתן לתרגל גם את הלימוד התודעתי וזה חלק מהמיומנויות היסודיות של התודעה עצמה. כמה זמן תשקיעו בשביל להבין פרספקטיבה שונה משלכם? כמה עמוק תצללו לתוך תחום חדש, לתוך עיסוק חדש, לתוך הכרות עם אדם חדש, או בן זוג חדש? כמה מהר תתרגלו ותאבדו עניין ותעברו לדבר הבא? כל הדברים הללו נלמדים מתוך נסיון, המטרה היא כמובן לא לפספס דברים חיוניים שיכולים לתת לכם עומק ורובד נוסף על החיים אם תשארו באזור כלשהו, ומצד שני אם כבר מיציתם איזשהו תחום והבנתם את הקטע, אז אולי במקום ללמוד את אותו הדבר ברזולוציה מיקרוסרופית כדאי לכם דוקא ללמוד משהו חדש או לחוות משהו אחר לגמרי מכל מה שהכרתם ושם תתפתחו יותר. 

הספר
=====

בעיקרון זהו תהליך בלתי פוסק של ניסוי וטעיה, של מחקר, של תקווה ויאוש, של נפילה וקימה. הספר הזה מנסה לגבש את כל התהליך הזה לכדי שפה שתאפשר לאנשים יותר בקלות לדבר על התהליך, לחלוק מנסיונם, ולדווח על חוויותיהם ואף לעזור להעביר אנשים חדשים יותר בקלות וברכות תהליכים תודעתיים שונים, עד שהם יצברו נסיון מספק ובתקווה יוכלו להוסיף ולהרחיב את הספר עצמו - לכן הספר עצמו הוא קוד פתוח. אם תחשבו על זה הספר עצמו מנסה להיות מרכז תודעתי - וכל אחד שקורא בו הוא לויין שמצד אחד מושפע מהספר, ומצד שני מביא לתוכו תכנים חדשים ובכך מייצר מרכז תודעתי שלם יותר. הספר גם מעודד אנשים לצאת ולחוות דברים מתחומים שונים מאד ממה שהם עוסקים בהם - ולשתף חוויות מהתחומים הללו, ולנסות להתייחס לכל דבר חדש שלומדים וחווים מזוית נוספת של חקר התודעה העצמית - חקר שיכול להוות בסיס לתרגילים או חוויות או שיטות חדשות. סוג של תמיד להסתכל על עצמך מהצד ולמצוא את הפנינים של מה שמתרחש ביום יום באופן טבעי - לצאת מהפרטיקולרי, ולנסות לראות את השיטה, את הדפוס, את האישיות של התודעה שלכם דרך המאבק עם עצמכם, עם התקוות, עם הכשלונות, ועם המציאות כפי שהיא. 
