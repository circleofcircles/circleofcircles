ניסוי החדר הסיני
===== 

אדם שאינו מבין סינית יושב בחדר סגור. מחוץ לחדר יושב אדם שמבין סינית ומכניס אותיות סיניות לחדר. בחדר נמצא ספר שמכיל אוסף מורכב של כללים (שנקבעו מראש) כדי להגיב לאותיות אלו, ולתת תשובה שתיראה הגיונית לאדם המבין סינית. הפעולה תתבצע על בסיס שגרות, לדוגמה: "כשאתה מקבל את האות א כתוב את האות ב". הרעיון הוא שמראיין דובר סינית יעביר אותיות שנכתבו בסינית לתוך החדר, והתשובות המתאימות יוצאו מהחדר כך שלמתבונן מבחוץ ייראה כאילו יש בחדר אדם דובר סינית.

ניתוח הבעיה
===== 

יתכן שכל החדר הסיני מביא דוגמא קיצונית איך יתכן שכל הקלט-פלט ישאר זהה אבל מה שמתרחש "בפנים" יהיה שונה מהותית מכל מה שתיארנו לעצמנו. ההבדלה הזאת בין מה שאנחנו רואים שקורה "בחוץ" לבין מה שאנחנו רואים ומשערים שמתרחש "בפנים" זהו היסוד לפרדוקס התודעה. 

מדוע חשוב לנו להבין מה מתרחש "בפנים"? כי אנחנו רוצים להבדיל למשל בין שקרנים לדוברי אמת. אדם שקרן לא באמת מאמין בדברים שלו עצמו ורק אומר אותם בשביל האדם האחר. או למשל להפך אדם אומר שהוא רואה הכל בתמונות ואפילו המילים בשבילו זה משהו שהוא למד להשתמש בשביל לדבר עם אנשים אחרים אבל הוא עצמו רואה תמונות - ואנחנו לא יודעים האם זה אפשרי? איך בעצם אנחנו מתארים לעצמנו מה קורה "בתוך" תודעה של אדם אחר? 

שימו לב שהשאלה כאן היא לא האם האדם בצד השני הוא מודע. השאלה כאן היא מהי מודעות בכלל? אם כל מה שאנחנו מכירים זה מה קורה אצלנו, ויש לנו דגימה אחת בלבד, וכל חוויות פנימיות של כל ישות אחרת, כל אדם וחיה אחרים, הם תוצר של השלכה של האני הפנימי עליהם, כמה מדוייקים אנחנו בכלל? יש למשל פסיכופטים - אנשים שלא מרגישים אמפתיה, עד כמה הם קולטים שהם שונים מאחרים, וכמה הם מסוגלים לתאר לעצמם אותנו או אנחנו אותם? יש אנשים שמאמינים שכל האנשים הם טובים ויש אנשים שמאמינים שכל האנשים הם אינטרסנטים ואגואיסטים. עד כמה אנחנו מסוגלים באמת להבין את כל המימדים של התודעה שמתרחשת אצל אנשים אחרים? עד כמה אנחנו מסוגלים להבין את הפער ולסגור אותו? 

התשובה המעשית של כולנו
=====

התשובה המעשית של כולנו היא פשוטה. אנחנו פשוט מניחים שבתוך הצד השני יש תודעה כמו שלנו - ואז מתקנים את הטעויות. תחשבו שבמקום מסויים כל האנשים מסביבכם הם מראה שלכם. מראה של מצבים שונים שאתם מכירים וזוכרים. למשל אתם רואים אדם שקיבל מכה, אתם חושבים איך אתם הרגשתם כשקיבלתם מכה, ומשליכים זאת עליו. כמה מדוייקת הפעולה הזאת? הרי יש אנשים מזוכיסטים שנהנים לסבול, אולי הם מרגישים משהו שונה מכם? אנחנו לא יודעים כמה מימדים יש בכלל בדבר הזה שאנחנו מדברים עליו, כמה מדוייקים אנחנו יכולים להיות - והאם למשל ניתן לשפר את היכולת לשים את עצמך במקום של אדם אחר? ומה עם לשים את עצמנו במקום חיות אחרות? או קולקטיבים שאנחנו מזדהים איתם? איפה עובר הגבול של לקבל ולהבין את האחר לבין לסרב לעשות את הפעולה של לשים את עצמנו במקומו ולהגיד עד כאן? האם למשל אנחנו שופטים פושעים בגלל שאנחנו מסרבים להבין אותם? אפשר לבחון את זה בדוגמאות היסטוריות - למשל הומואים היו נחשבים לחולים ולא מוסריים אפילו. היום זה נחשב לשיפוטיות לא מבוססת של נטיה מינית. אנשים יותר מודעים לפרספקטיבות שונות של בני אדם אחרים ומקבלים את ההבדלים, אבל גם היום אנחנו לא באמת מבינים פושעים חמורים ולא "בא לנו" לשים את עצמנו במקומם, רובנו גם לא נצליח להבין מקרים.

דרך נוספת להבין את הבעיה
===== 

מלבד מזה שאנחנו לא מבינים אנשים אחרים, אנחנו הרבה פעמים יכולים לקלוט שקשה לנו להבין את עצמנו. הדבר הזה נותן פתח של הבנה לאיך התודעה יכולה להשתנות, ואיך מה שבפנים אצל אחד שונה בתכלית מאשר בתודעה של אדם אחר. תחשבו על מצבי קיצון שקרו לכם בחיים שלכם. בעצם כל אחד זוכר איך זה היה להיות ילד - ולהיות ילד זה מאד שונה מלהיות מבוגר. כולנו עברנו איזשהו תהליך של חיברות, את הבית ספר, את החברים לכיתה, את המורות - כל זה היה נראה שימשיך לנצח. אם תנסו להזכר באיך הייתם כשהייתם ילדים - תראו כמה שונה התודעה שלכם היום מהתודעה של הילד הזה. לפעמים גם לא השתננו כל כך במה שאנחנו מאמינים בו, מה שאנחנו מדברים עליו, ומה שאנחנו חווים בתור "אני". עדיין החוויה השתנתה מאד. פתאום אנחנו מבינים יותר לעומק לאן מובילות האמונות שלנו, באיזה חברת אנשים אנחנו מוצאים את עצמנו עם האמונות הללו, ואיך החיים שלנו נבנים מסביב לדברים הללו - דבר שלא יכלנו לדעת ולקלוט כשהיינו ילדים. זה היה נראה פשוט הדבר הסביר וההגיוני, הדבר שכל החברים שלנו היו כאלה והאמינו בו. 

הנקודה של הספר
=====

הספר מניח שהתודעה היא דבר מורכב שיחודי אצל כל אחד. עדיין אנחנו מניחים שעם לימוד והבנה ניתן לבנות גשרים לאנשים אחרים ובמידה מסויימת אף לחיות וישויות אחרות. כלומר כאשר אנחנו פתוחים לאפשרות שהפעולה של לשים את עצמנו במקום משהו או מישהו היא פעולה פרובוקטיבית מיסודה, אנחנו מרחיבים את גבולות הניסוי הזה. מה אם נשים את עצמנו במקום איזשהו חפץ? בובת פוחלץ? הרי ילדים עושים את זה כל הזמן? מה עם סרטים ותאטרון האין זה נסיון לייצר אשליה של לשים את עצמנו בתוך דמות דמיונית? האם לא כל הפואנטה של החברה זה ליצור משחקי תפקידים וגבולות למקובל במשחק תפקידים הזה - בכדי שיהיה לנו קל יותר להתנהל? למשל מלצר-לקוח, האם זה לא פשוט תאטרון שבו כולם משקחים? כמה רחוק אפשר לקחת את הניסוי הזה, האם אפשר לשים את עצמנו במקום כל היצורים הביולוגיים כולם ובכל הזמנים? במקום כל הגלקטיקה? במקום כל היקום אפילו? או חוקי פיזיקה? האם האל איננו ניסוי מחשבתי של לשים את עצמנו במקום הישות השוטלת והאולטימטיבית? בהנחה שישות כזאת קיימת כמה מדוייק אנחנו יכולים לשים את עצמנו במקומה? כמה אנחנו מאנישים את האל? 

צורת העבודה
=====

בעיננו כל הנושא של רוחניות ועבודה פסיכולוגית קשור הדוקות ליכולת תנועה בתוך המרחב התודעתי. הפתוח לאופציות אחרות ולהשקפות אחרות, הבנת היקום מפרספקטיבות שונות, והכרת הצורך במבנה פנימי גמיש המאפשר לקלוט כמה שיותר זויות - כלומר הנקודה המרכזית שלנו שמדובר בשריר כמו כל שריר. בני אדם בדרך כלל לא מתרגלים אותו, וגם כותבי הספר תירגלו את השריר הזה בדרכים שונות - וכל אחד בצורה משלו, עם גישה משלו. האמונה שמדובר בשריר שניתן לתרגל ולאמן, ושניתן בעזרת כנות פנימית, הבנה ולימוד הנושאים ותרגול להשתפר בזה היא אמונת בסיס של הספר. 

הספר מחולק למחילות שונות - לקורסים, או למקומות שאליהם המדריך של הקורס ירצה לקחת אתכם ולהראות מהזוית שלו את הנושא של הספר. לפעמים יהיה זה מדיטציה או קריאה, לפעמים יהיה זה הרבה תרגול - הנקודה היא שבתקווה בסוף כל קורס תוכלו לחדד ולחזק שריר תודעתי נוסף, שיעזור לכם להתחיל לחקור את הבעיה הזאת מהזוית שלכם. כלומר הנקודה שלנו היא שיש אוסף כישורים שניתן לרכוש ולתרגל, שבעזרתם תוכלו בעצמכם לתרגל ולהבין את התודעה שלכם.
