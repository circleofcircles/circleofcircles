עצות להרגשה מנטלית קשה - פרנויה
=============================
- אם היה לך מספיק הבנה לקרוא את המדריך הזה או לחשוב עליו בזמן פרנויה, זה כבר אומר שאתה במקום טוב והצלחת ליצור ריחוק מהפרנויה
- נקודה נוספת שצריך להבין שפרנויות קורות ושזה דבר טבעי. אני מבין שאתה בטוח עכשיו שזה האמת, או מספיק מזדהה עם הרעיון הזה בשביל להכנס לסטרס.
אבל תבין שאתה לא הראשון או היחיד שעוברים עליו דברים כאלו, זה קורה להרבה אנשים, תתייחס לזה כמו שיעור שאתה מקבל ולא תשכח בקרוב. 
- השיעור הכי חשוב שאתה יכול לקבל מהמצב שלך כרגע שלא כל מחשבת זבל שנכנסת לך לראש היא אמיתית, ולא חייבים לקבל אותה אוטומטית. 
 אני מבין שבמקום מסויים אתה מתקשה להאמין שזה מחשבת זבל, אבל תחשוב שהמחשבות הן הדים שאנחנו חוזרים עליהם, 
 וזה עוד הד שמתחיל לחזור אצלך בראש עכשיו ומרגיש אמיתי מאד. הוא יכול להיות חזק ועוצמתי, אבל יש לו כוח עליך רק אם אתה מאמין בו. 
 - אפשר לתרגל את תרגיל המדיטציה, וזה תרגיל שאומר שאתה עכשיו לגמרי בטוח שזה נכון ושהרעיון שזורם לך בתודעה הוא אמת מוחלטת
 במיוחד גם בגלל תחושת הפניקה והאיבוד שליטה. אתה יכול להתייחס לזה כאל תרגיל ריחוק. פשוט תן למחשבות הללו לזרום בתוכך כמו ענן. 
 תראה אותן ותגיד לעצמך אני לא חייב מיד להאמין לכל מחשבה שעולה לי, אני יכול לשמוע אותה ולראות אותה חולפת גם בלי לקבל אותה כאמיתית. תנופף
 למחשבה ביד, תגיד לה שלום הי מחשבה או רעיון מפגר שעולה לי לראש, אתה לא אמיתי אתה פשוט כאן כחלק מהחוויה שאני חווה עכשיו. 
 - נקודה אחרונה היא להבין שהפרנויה לא תחלוף אם תעשה את כל הכתוב כאן. היא תשאר ותסתכל עליך חזרה כמו שאתה מסתכל עליה, תמשיך. בסוף זה 
 יחלוף, אבל לוקח לה זמן. עננים לא מתפזרים בזמן שמסתכלים עליהם, אבל יש פתאום מודעות לטבע שלהם. נסה להנות במקום מסויים, וקבל
 שמדובר בתהליך שאתה עובר עכשיו.

אחרי שעברת את שלב הפרנויה
=========================
- עכשיו, בהסתכלות לאחור, אתה יכול להתבונן שוב במה שקרה לך. הדבר הראשון שחשוב, הוא לא לזלזל בפרנויה. זו מחשבה מאד רצינית, ואתה יכול להזכר כמה כח היה לה עליך בשיאה. אם היית נותן לה, היא היתה יכולה להשפיע עליך מאד לרעה, מה שקורה לאנשים שמאמינים לה יותר מדי ולא יודעים לשחרר אותה.
- אבל הכוח שלה נובע מזה שאתה מאמין לה. ככל שאתה מפחד יותר, אתה מאמין לה יותר, ונוסך בה יותר מוצקות, ואז היא נהיית חזקה יותר. לעומת זאת, אם אתה מתרחק ממנה, משחרר אותה, היא נעשית פחות מוחשית, רק מחשבה, ואז כבר אין לה כח עליך.
- עכשיו זה גם הזמן להודות לה. הפרנויה הגיעה לכאן כדי ללמד אותך משהו לגבי מחשבות והאמת שבהן. גם הפחד הוא תחושה קיימת, וכדאי להכיר ולעבוד גם איתו, מתוך כבוד ולא מתוך עוינות. אפשר להודות לפחד ולפרנויה על השיעור.
 
כאשר הפרנויה לא כה מפחידה - תרגילים למתקדמים
 =============================
 
 כאמור הדרך הכי טובה להתמודד עם מחשבה הזויה שנפלה לך בראש ואתה בטוח שהיא אמיתית זה ליצור ריחוק מנטלי. זה לא אומר
 שזאת הדרך היחידה להתמודד עם מחשבות מהסוג, וניתן ללמוד אפילו יותר ממחשבות הללו בזמן שכבר לא פוחדים מהן כל כך. 
 דרך אחת זה להציג את האבסורד שבמחשבה הזאת על ידי שמוסיפים עליה עוד שכבות
 שממשיכות אותה למקום לא הגיוני כלל. 
 
 למשל היה לנו אדם שפחד שאנחנו רוצים לשחוט אותו - נפלה לו מחשבה שכזאת והוא היה בטוח שזה המצב. אחד העצות שנתנו לו 
 זה לתהות עד כמה הגיוני שנעשה איתו את כל הדרך בשביל לשחוט אותו? וגם השאלה היא למה הוא הולך אחרינו הוא תמיד יכול ללכת 
 בדרך אחרת אם הוא ירצה. בקיצור יצרנו הרבה בדיחות על סמך האמונה המוזרה הזאת, וזאת דרך אחת להתמודד עם הפחד.
 
 תרגיל נוסף שאפשר לעשות זה לחפור יותר עמוק - למצוא את המנגנון הפסיכולוגי שגורם לחוסר אמון באנשים או בעצמך. מאיפה 
 נובעת האמונה הזאת שמשהו רע עלול לקרות, או משהו רע כבר קרה? האם יש לה סממן פיזי? ניתן לחזור לילדות, או למצוא מקרים
 אחרים בחיים שגרמו לנו לאבד את האמון באנשים. הפחדים שלנו מגלים לנו הרבה על עצמנו ועל אמונתנו ביחס לעולם, במקום מסויים
 צריך לכבד את המקום הזה וללמוד ממנו במקום רק להמנע ממנו. למה אנחנו לוקחים משהו אם הוא עלול להביא אותנו למצב כזה? האם 
 לא עדיף להיות פשוט סחי? מה חסר לנו בחיים שאנחנו לחוצים להגיע למצב תודעה אחר גם אם הוא גורם לנו לרגשות כאלה? אולי 
 במקום מסויים אנחנו רוצים את זה? שאלות כאלה יכולות לעלות עם הזמן, כאשר קיים ריחוק מספיק מהפחד ואתה לא במצב שבו אתה בטוח
 שיש אוטובוס דמיוני שהולך לדרוס אותך בשניה הקרובה. 
