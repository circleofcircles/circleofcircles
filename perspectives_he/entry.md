# כניסה לפרספקטיבות

## מהן פרספקטיבות?

כשאנחנו מסתכלים על העולם, אנחנו תמיד מסתכלים עליו דרך אותו זוג עיניים, מעבדים אותו באותו הראש. המשמעות היא, שמה שאנחנו מקבלים בתור המציאות, הוא למעשה רק החוויה הפרטית שלנו. אין בכך כדי לומר שאין מציאות פיזית (נושא מורכב אחר); אבל היא לא הגורם היחיד, ואולי אף לא החשוב ביותר, בעיצוב החוויה שלנו. משפיעים גם הרגשות שלנו, הזכרונות, הדפוסים שבהם התרגלנו לחשוב וכולי.

כל זה, כמובן, נשמע מופשט למדי. מה המשמעות של החוויה הפרטית שלנו, אם היא תמיד החוויה שלנו? במה היא שונה מזו של אחרים, ואיך אפשר בכלל לדעת את זה? איך אפשר ללמוד עליה, תוך כדי שנמצאים בתוכה? האם אפשר לשנות אותה? הספר הזה ינסה לתת כלים להתמודד עם השאלות האלו, וגם עם שאלות נוספות שיעלו בהמשך. כיוון שנקודת המוצא (עליה נרחיב תכף) היא אישיות החוויה, ברור שלא נוכל לומר דברים חותכים לגבי חוויה כזו או אחרת - אבל נוכל לתת כלים שבאמצעותם יוכלו כל אחת ואחד ללמוד על הפרספקטיבות שלהם ושל הסובבים אותם.

## טוב, אז מהן פרספקטיבות?

נתחיל מדוגמא. [סיפור החללית]

בדוגמא הזו אנחנו יכולים לראות שני דברים. האחד, שהפרספקטיבות באמת שונות מאדם לאדם - לא מדובר רק בהבדלים של העדפות או תחומי עניין, "טעם וריח", אלא ממש הבדלים בחווית המציאות. השני, הוא שלא תמיד קל לצפות איפה יתגלעו הבדלים כאלו, ואנחנו נוטים באופן טבעי להניח שכולם כמונו, כי איך אפשר אחרת? תופעה זו מכונה "כשל הדעת הטיפוסית", או באנגלית Typical Mind Fallacy.

נעיר רק שיש נקודת שלישית, והיא שגם הפרספקטיבה שלנו שונה מרגע לרגע - נגיע לכך בהמשך.

## כשל הדעת הטיפוסית

כשאנחנו באים להעריך מה מישהו אחר חושב או רוצה, למה הוא מתכוון בדבריו, למה הוא מצפה מאיתנו - הכלי הכי חזק שלנו הוא הרגשות שלנו עצמנו, מה שמכונה אמפתיה. ילדים קטנים מתקשים להבין שגם לאחר יש רצונות ורגשות, וחלק מתהליך ההתבגרות כולל פיתוח מודעות לכך. התפיסה הזו באה לידי ביטוי בכל מיני משפטים וביטויים מוכרים, כמו "איך אתה היית מרגיש אילו..." או "מה ששנוא עליך על תעשה לחבריך". במקרים רבים זו שיטה טובה, שתוביל לניבויים מוצלחים, ובוודא שהיא טובה יותר מאשר לא לעשות שום ניסיון לסמלץ את האחר.

אולם במקרים רבים, השיטה הזו גם מטעה. האחר הוא לא אנחנו, דברים לא נראים לו כפי שהם נראים לנו, הרצונות והמטרות שלו שונים. לכן למעשה אנחנו לא צריכים לנסות לדמיין איך אנחנו היינו מרגישים במקומו, אלא איך הוא היה מרגיש במקומו. אנחנו רק קירוב מאד גס וראשוני; ההנחה שהוא קירוב טוב היא כשל הדעת הטיפוסית.

[דוגמא שבה זה ממש לא עובד]

אפשר לקרוא עוד על הנושא במאמר המצוין [לינק].
