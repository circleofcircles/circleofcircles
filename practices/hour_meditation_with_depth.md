תירגול בסיסי
=====

בפעם הראשונה מומלץ לקרוא את כל הערך קודם התירגול. 

רצוי 60 דקות ביום
בכל יום יש תרגיל עומק אחר, להעמיק בתרגיל עומק לאחר שסיימנו את התרגיל הרגיל. למשל אם תרגיל העומק שלי הוא תרגיל 5, אז לאחר שסיימתי את תרגיל 5 הרגיל אעמיק 15 דקות נוספות בתרגיל הזה. יוצא שתירגלתי אותו 18 דקות. 

כל תרגיל רגיל 3 דקות 
כל תרגיל עומק מחולק ל3 תרגילים, רצוי לעשות כל אחד 5 דקות
בסוף שוהים עוד 3 דקות בתוך המצב המדיתטיבי

אפשר לעלות בכל הסולמות בבת אחת לוקח בערך 3.5 שעות. אפשר גם לאחר מכן לעשות עוד 45 דקות של עליה בסולם המקוצר. אפשר לעשות ביום פנוי כמו שבת, או כשיש זמן וחשק לתרגל. 

תרגילי העמקה פנימה לתוך הנפש
==== 

### תרגיל 1: מעגל החיים והחיבור ליקום
לחזור על הקואן לאט לאט ולחשוב עליו ועל משמעותו:

אני עלה על עץ ביער

נובל העלה נשאר העץ, 

מת העץ נשאר היער, 

אני העלה, 

אני העץ, 

אני היער

### תרגיל 2: מילים שנמצאות במחשבה

-  לתפוס מחשבה אוטומטית, ולחזור על המילה הראשונה הרבה פעמים, עד שהמשמעות נעלמת ונשאר רק הצליל 

### תרגיל 3: לנוע במרחב בין מילה לרעיון

-  לתפוס משפט של מחשבה אוטומטית. חוזרים על המשפט מספר פעמים. משנים את הקצב - לאט, מהר, מאד לאט, מקשיבים למשמעות וגם לצליל יחד

### תרגיל 4: לשים לב לקונטקסט המדומיין

- לתפוס משפט של מחשבה אוטומטית. האם הוא נאמר בעבר, בעתיד, או בדמיון? לשים לב לתנועה בתוך המרחב המדומיין של התודעה. 

תרגילי העמקה החוצה חיפוש הנפש במציאות
==== 

### תרגיל 5: רעיונות של אובייקטים מתוכננים

- לבחור אובייקט שאפשר לבחון. זהו חומר גלם ללא צורה, שקיבל את הצורה מידי התפתחות רעיונית של הרבה אנשים שעמלו עליו. להכנס קצת לראש שלהם. זהו רעיון בקפסולה של חפץ

### תרגיל 6: קונטקסט של אובייקטים מתוכננים

-  לחוש את הקונטקסט של אובייקט. מדוע הוא הגיע אלי, ואיפה הוא שימושי וישים עבורי. מה המטרה שלו, מי המתחרים שלו, ומדוע הוא ניצח. 

### תרגיל 7: אובייקטים טבעיים - אבולוציה

- גם הגוף שלי הוא אובייקט שפותח על ידי שינוי הדרגתי של ניסוי וטעיה אבולוציוני בן 3 מיליארד שנה. התמונה התלת מימדית והיכולת ניתוח של המח זהו רעיון אבולוציוני בעצמו, ויש הרבה "חכמה עיוורת" שהושקעה בגוף ובמח כמו באובייקטים מתוכננים. וגם הקונטקסט שלנו הוא עץ אבולוציה. 

### תרגיל 8: המיינד מייצר הולוגרמה 

 - המהות של כל דבר זה האינפורמציה שבו, והחומר עצמו הוא צורה של אינפורמציה. לחוש את היקום סביבנו כהולוגרמה תלת מימדית שנוצרה על ידי המח. להרגיש את הזרימה האינפורמטיבית האינסופית שמתרחשת בכל רגע
 
### תרגיל 9: ההולוגרמה נעלמת, זה חלק מהטריק 

- לנוע במרחב בין מצב של התרגלות למצב של מודעות להולוגרמה. 

תרגילי העמקה בפעילות של הנפש במציאות
==== 

### תרגיל 10: שבירת האוטומציה 

- הולכים לעשות פעולה עם הרבה אוטומציה. כל פעולה שמתחילים לעשות, חוזרים עליה קדימה ואחורה. 

### תרגיל 11: המעבר בנפש בין כוונה לבין פעולה 

- לעשות פעולה כמו להכין קפה או לנקות, בקצב מואט. מה שעולה אצלנו בנפש בתהליך. המודל שבתוכו אנחנו חיים המודל המדומיין. 

### תרגיל 12: לנוע בין אוטומציה למודעות

- אפשר לעשות פעולה לאט ובהרבה מודעות ולחזור הרבה, ואפשר מעט ולהיות פחות מודע. לנסות להיות מודע גם בפעולה שיגרתית. 

### תרגיל 13: האני כמרכז תודעתי 

- לשים את התודעה במרכז הכל נע בתוך התודעה כולל הפעולות. 

### תרגיל 14: ריבוי מרכזים

- לחוש שהתודעה שלנו היא לא מרכז יחיד. יש עוד אנשים אחרים, חיות, תרבויות, זנים ואבולוציה. אנחנו חלק מהם כמו שהם חלק מאיתנו. 

סולם עומק
=====

### תרגיל 1 מעגל החיים והחיבור ליקום

- מעגל החיים, הכל נולד, חי, ומת וגם אני נולדתי, חי, ואמות. להכיר בכך שזה נכון וכל דבר הוא כך. 
- לשים לב מה זורם דרכי? האנרגיות שזורמות דרכי אני רק עלה קטן בתוכן, האני זה רק מעבד שלהן.  
- המעבד הזה נולד ונעלם כל חלקיק שניה, ומה שממשיך זה הזרימה של האנרגיה של האידאה עצמה, האידאה היא ניצחית, המעבד אשליה רגעית 

### תרגיל 2: מילים שנמצאות במחשבה

- להגיד הרבה הברות וצלילים. לקחת כמה עיצורים ולהגיד אותם ללא משמעות. למשל
be, ba, bu, bi, bo, ib, ub, ab, eb
me, ma, mu, mi, mo, im, um, am, em
te, ta, tu, ti, to, it, ut, at, et
...
- לקחת מילה ולקשר את הסאונד שלה למשמעות שלה דרך חזרה על המילה. אם אתם יודעים כמה שפות עשו זאת לאותה משמעות בתרגומים שונים. 
- לחוש את המילה כישות חיה דינאמית ומשתנית שעוברת דרכנו. נסו לחשוב שיש לה הסטוריה, יש לה משמעות משתנה, היא משחקת עם מילים אחרות, והיא משתמשת בבני אדם בשביל לחיות. 

### תרגיל 3: לנוע במרחב בין מילה לרעיון

- לקחת משפט אוטומטי ולחזור עליו לאט לאט. זה מגיע כל כך לאט, עד שאנחנו מתחילים לטבוע במילה, ולשכוח  את המשפט
- להגביר את הקצב אבל עדיין לשחק על הגבול שלא נטבע אך גם נאט את הקצב הכי לאט שנצליח
- להגביר את הקצב לאט לאט ולחשוב את שתי האנרגיות, מילים ומשמעות. לראות שאפשר לטייל במרחב הזה. 

### תרגיל 4: לשים לב לקונטקסט המדומיין

- לשים לב שלכל מחשבה קיים סטינג. לפרט אותו קצת יותר, מתי הוא מתרחש, איפה, מי הדמויות שבו.
- לשים לב לרגש שעולה ביחד עם מחשבה אוטומטית. האם תמיד עולה בנו הרגש הזה. 
- ליצור מרחק מהסרט של התודעה. להבין שזה סרט שעלה עכשיו בצורה אקראית, לא חייבים להקשיב לו או לקבל אותו. 

### תרגיל 5: רעיונות של אובייקטים מתוכננים

- לשים לב לתיוג אוטומטי של אובייקטים ולחוסר עניין שיש לנו בו. 
- נסו לחוש את הדינאמיקה בין חומר גלם לרעיון עיצובי. מי שולט שם, הרעיון או החומר
- תחשבו שגם החומר עצמו זה צורה של אינפורמציה קוונטית. יוצא שיש פשוט הרבה שכבות של אינפורמציה שמהוות אובייקט.  

### תרגיל 6: קונטקסט של אובייקטים מתוכננים

- מה המטרה של החפץ? להבין שהוא קיים בקונטקסט
- לחשוב על הדרך שבה נוצר החפץ. מהמפעל אלינו הביתה
- לחוש את הקשר בין התרבות שלנו לבין הצורה של החפץ הזה, איך הוא היה נראה פעם או בתרבות אחרת? 

### תרגיל 7: אובייקטים טבעיים - אבולוציה

- לחוש את היקום כמקום קטן, ואת הסקאלת זמן של מיליארדי שנים בתור דקות ספורות. לחוש שהמעבר בין התא המשתכפל הראשון אלינו לקח מספר דקות בלבד ואנחנו עדיין וריאציה של יצור משתכפל ראשון. 
- לחוש שאנחנו צורה שבה היצור המשתכפל מתבטא ומשתכלל ובונה את עצמו בעזרת אבולוציה. לחוש שכל יצור ביולוגי הוא ביטוי של תהליך כזה. 
- התודעה איננה דבר אחר מאשר אשליה אופטית של קולוניה ביולוגית שרוצה לשרוד ומחפש להוליד צאצאים. 

### תרגיל 8: המיינד מייצר אשליה של מציאות 

- לחוש את ההווה כמשהו שמכה בתודעה ואז נעלם. לחשוב על אתמול, או על חפץ שהתרחקנו ממנו, פתאום הרגע הקודם והמידע בו לא כה אמיתיים
- לחוש את המידע הקוונטי המטורף שקיים סביבנו. התפיסה התלת מימדית שלנו קיפלה את המידע העצום הזה לתוך מודלים פשוטים
- להרגיש את ההולוגרמה הרעיונית בתור מגרש משחקים שיש בו הרבה שחקים וקשרים בינהם. כמערכת שלמה ותלויה לוגית בהגיון פנימי. כמשל העץ

### תרגיל 9: ההולוגרמה נעלמת, זה חלק מהטריק 

- לנסות לחזור להסתכלות של השיגרה. לקחת חפץ כלשהו ולראות אותו בתור משהו רגיל - ואז להתבונן ולחוש את ההולוגרמיות שלו. 
- להיות מסוגל לנוע במרחב בין שיגרה לבין העמקה הולוגרמית, לשלוט בקצבים השונים וברמות של התבוננות. 
- לחוש גם שהשיגרה המוחלטת היא צורה של הולוגרמה מתקדמת, 

### תרגיל 10: שבירת האוטומציה 

- אם אנחנו מכונת קלט פלט, אז הפלט נשלט על ידי תנועות קטנות של שרירים. לשים לב לתנועות השרירים הקטנות הללו. 
- איך אני מזיז את היד? אני לא נותן פקודה מילולית להזיז את היד, אני גם לא נותן פקודות להזיז שרירים. יש פקודה אבל לא מילולית. 
- לעשות פעולה אוטומטית. לחזור עליה בצורה מכאנית. האם היה הבדל? מדוע הוא היה, האם המנגנון האוטומטי מדבר בשפה אחרת עם הגוף? 

### תרגיל 11: המעבר בנפש בין כוונה לבין פעולה 

- כשמכינים קפה או מנקים, בקצב מואט, לשים לב במעבר בין אני מתכוון לעשות לתזוזת השרירים. 
- לשים לב כמה אנחנו סומכים על המודל התלת מימדי. כשאנחנו מקבלים פידבק חזרה אנחנו מחזקים את המודל. אנחנו מצפים שיהיה שם משהו.
- כשאנחנו נותנים פקודה לגוף לעשות, יש שם דמיון של העשיה שעושה פרויקציה לעתיד. לשים לב לפרויקציה הזאת. 

### תרגיל 12: לנוע בין אוטומציה למודעות

- לחזור על הפעולה הרבה עד שמרגישים את הפעולה טוב. 
- לעשות את הפעולה לאט ולהרגיש את התהליך מתרחש
- להגביר את הקצב ולחוש שאוטומציה, שם מתרחש אותו הדבר רק מהר יותר

### תרגיל 13: האני כמרכז תודעתי 

- רזולוציה של מציאות. לשים לב שלמציאות יש רזולוציה. אנחנו פשוט הולכים עם מצלמה ולא שמים לב שיש צילום. כך גם תחושות אחרות. 
- כשאנחנו זזים אנחנו לוקאלית חשים שהחדר עומד ואנחנו זזים. בפועל אנחנו עומדים והסביבה זזה, המצלמה עומדת במקום. 
- לחוש את תנועת הזמן. הוא כל זמן זורם ואנחנו רצים עליו, ולא שמים לב מה היה חלקיק שניה קודם. אנחנו בהווה אבל הוא אשליה. 

### תרגיל 14: ריבוי מרכזים

- מרכז התודעה זה איפה שאנחנו היינו עכשיו. לחוש שזאת נקודה של קיום. 
- להבין שיש הרבה מרכזים, בסקאלות זמן שונות. בני אדם אבל גם חיות וכו
- תרבויות, פרויקטים תרבותיים שאני חלק מהם וכו אנחנו חלק מפרויקט אבולוציוני

סולם עומק הסברות: 
==== 

### תרגיל 1 מעגל החיים והחיבור ליקום

* להתבונן במעגל החיים, לשים לב שהכל נולד,חי,מת. מעגל החיים מחבר בין עולם הרעיונות לעולם האמיתי, כי כולנו 
חלק ממנו ואנחנו יודעים זאת ומרגישים, אך גם שוכחים. אנחנו רואים רק חיים, אבל החיים הם אשליה שנוצרה ממעגל החיים שבו כל פרט נולד, חי ומת - ואנחנו בתור החיים רואים את כל הדברים החיים בלבד, אנחנו שמים לב שהם באים ונעלמים, אבל ברגע שהם נעלמים אנחנו משיגים עוד אחד אחר שחי. בגלל שאנחנו חיים אנחנו מפספסים את זה שיש מעגל חיים ומרגיש שהכל פשוט חי כל הזמן. 

* לשים לב שלכל דבר יש קונטקסט שבשבילו הוא קיים. הארנק רלוונטי לסטינג של קניה ומכירה, המקרר נועד לאוכל, הדירה נמצאת בתוך בניין למגורים, הבניין נמצא בתוך שכונה, השכונה בתוך עיר, העיר בתוך מדינה, המדינה מווסתת יחסים בין בני אדם, בני אדם נמצאים על כדור הארץ, כדור הארץ במערכת השמש, השמש כוכב בגקסיה. תמיד יש קונקטסט יותר רחב להכל, וכל פרט מחובר לקונטקסט של פרטים אחרים. העלה הוא חלק בעץ, העץ הוא חלק ביער, העלה נובל נשאר העץ, העץ מת נשאר היער. הדברים נולדים חיים ומתים בתוך מערכת מורכבת. המערכות הללו שזורות וחיות אחת בתוך השניה.. 

לחפש בכל דבר שקיים את הקונטקסט שלו, ולהבין שהוא עלה על עץ שבסופו של דבר הוא נובל ומת אבל העץ נשאר. 
  * למשל נקח כוס לשתיה
    * הוא עוד כלי בעץ של כלים שנועדו לשמש לבני אדם
    * הוא עלה בעץ של כלי שתיה רבים כמוהו שהגיע אלי
    * הוא תוצר של עיבוד טכנולוגי שאיפשר לנו לייצר כלי זכוכית
    * יש לו מהנדס שיצר אותו בצורה הזאת בדיוק הוא עבר הרבה איטרציות של דיזיין 
    * הוא משמש אותי ואחד מהכלים אצלי במטבח
    * אני מחיה את האנרגיה של כוסות בתור אדם, כלומר אני משמש את האנרגיה של כוסות ולא רק הם אותי
    * הוא התפתחות של שרשרת כלי שתיה שהגיעו מפרהיסטוריה אנושית, לחשוב על התגלגלות של כלי שתיה מפרהיסטוריה
  * אני
    * אדם שחי בחברה אנושית, עלה בתוך תרבות. 
    * אני עלה בעץ משפחתי, יש לי הורים, אולי ילדים, משפחה מורחבת, חברים
    * אני עלה בתור ישות אנושית, התפתחות גנטית, מתוך הרבה יצורים גנטיים
    * אני מודעות כלואה בתוך גוף פיזי ותרבות, אבל אני קיים ומרגיש את המודעות המוחלטת
    * יש דברים שמשרתים אותי שנועדו בשבילי - החפצים שסביבי אני משתמש באנרגיה שסביבי
    * אני משרת הרבה אנרגיות ורעיונות, אני נותן מהאנרגיות שלי לאחרים, אני משרת אותם

* תחשבו על עצמכם בתור מעבד שמריץ תוכנות. התוכנות הללו חיות בפני עצמן הן צורה של אינפורמציה. כלומר דרך התודעה רצות מלא תוכנות והתוכנות הללו אינם האני, הן רצות שם להן בתודעה ויש להן את החיים שלהם. האני האמיתי זה המעבד עצמו - אבל המעבד עצמו מהו? זה רק השעון הזה שמריץ סייקלים - פול גז בניוטרל, הפוטנציאל עצמו, השעון הפנימי שעושה סיבובים, התודעה ללא צורה. התודעה הזאת היא מצב רגעי הוא או קיים או לא קיים. כל שאר הדברים אלו תוכנות, סבל ואושר זה תוכנה - כמובן שנרצה יותר אושר מסבל אבל גם רצון ותיעדוף זה כבר תוכנה גנטית. האני האמיתי זה ההוויה הרגעית ללא כלום, שמחוברים אליה הרבה אינטרפייסים גנטיים תרבותיים היסטוריים אישיותיים. אז כשאנחנו יוצאים מהוויה הרגעית של האני פתאום אנחנו מגלים שיש הרבה דברים שרצים אצלנו בתודעה ואפשר להתחיל לעשות סדר פנימי ולתעדף אבל תחילה צריך להבדיל בין התודעה לבין התוכנה שעליה התודעה מריצה סייקלים. 

### תרגיל 2: מילים שנמצאות במחשבה

- להגיד הרבה הברות וצלילים. בשפת האם שלכם אפשר לקחת כמה עיצורים ולהגיד אותם ללא משמעות. למשל
be, ba, bu, bi, bo, ib, ub, ab, eb
me, ma, mu, mi, mo, im, um, am, em
te, ta, tu, ti, to, it, ut, at, et
...

- אם אתם יודעים כמה שפות, נסו להרגיש את ההפרדה בין הצליל לבין המשמעות. איך בכל שפה אפשר להגיד את אותה מילה אבל יהיה לה סאונד שונה, קונטקסט שונה, משמעות קצת שונה, משחקי מילים קצת שונות בכל שפה. אם אתם יודעים רק שפה אחת, פשוט תקשיבו לצליל נסו למצוא את ההבנה של המשמעות מתוך הצליל, איך הוא זורם בתודעה ואיך המשמעות קשורה לצליל. 

- כל מילה היא עלה על עץ, יש לה היסטוריה, אפשר לקחת כמה מילים ולחקור את האטימולוגיה שלהן, להבין שכל מילה היא ישות חיה משתנית, אנחנו משרתים אותה ומדברים אותה כל הזמן ובכך משאירים אותה בחיים. היא זורמת בהרבה שפות ומשחקת תמיד עם מילים אחרות בתוך משפטים. נסו לחוש את החיים שזורמים דרך המילה, השינויים שלה במהלך ההסטוריה, והאדפטציה שלה משפה אחת לשפות אחרות. כל מילה היא שחקן במרחב המילים. 

### תרגיל 3: לנוע במרחב בין מילה לרעיון

- לאחר שהרגשנו את האנרגיה במילה, לקחת משפט ולנסות לחזור עליו לאט לאט. זה מגיע כל כך לאט, עד שאנחנו מתחילים לטבוע במילה, ולשכוח  את המשפט, כביכול לתת לתרגיל הקודם להשתלט עלינו בנקודה אקראית כל פעם. אנחנו מצליחים להגיד התחלה של משמעות ואז טובעים, באמצע המשפט, טובעים לתוך התרגיל של המילים, טובעים בתוך הצליל של המילה. אבל חשוב להתחיל משפט בצורה טבעית לנו

- בשלב הזה אנחנו מתחילים משפט, ומסיימים אותו עם המשמעות שלו. חוזרים עליו יותר לאט, ושוב מנסים לסיים ולא לטבוע. בשלב מסויים נתחיל לטבוע במילים, אז צריך למצוא את הנקודה האיטית ביותר שעוד לא טובעים במילים, והמשמעות יכולה לנוע אבל הכי לאט שאפשר. למצוא את הגבול ואת המהירות שבה אנחנו טובעים, אבל חשוב להתקרב לגבול ולא לטבוע. 

- לשים לב שגם בקצב הרגיל שלנו, אנחנו מהווים נקודה אופטימלית במרחב התנועה בין המשמעות למילים. הקצב הטבעי לנו הוא עוד נקודה במרחב הזה, קצב שהתרגלנו "לנוע" איתו במרחב הזה, ולכן אנחנו לא שמים לב למימד הזה במעבר בין מילה למשמעות. לשחק בקצבים שונים במעבר בין הקצב הטבעי לקצב שבו אנחנו כמעט טובעים אבל ממשיכים לאט. לראות כמה קצבים יש, ושניתן לנוע במרחב הזה בכמה רמות. לנסות להרגיש גם בקצב הרגיל את המילה ולא רק את התוכן. 

### תרגיל 4: לשים לב לקונטקסט המדומיין

- לשים לב שלכל מחשבה קיים סטינג. לשים לב אליו ולנסות להרחיב אותו. לפרט אותו קצת יותר, מתי הוא מתרחש, איפה, מי הדמויות שבו. לחשוב שזוהי הצגה וצריך לחדד את התפקידים ואת הדמויות בסטינג הדמיוני הזה. להבין אותו טוב יותר, גם את הזמן שלו וגם את התרחיש שלו.

- ברגע שעולה לנו סטינג ומחשבה יחד איתו, לשאול למה הוא עלה בתוכנו? האם יש רגש שמעורב בכך? האם זה נוגע לנו אישית, איך אנחנו מרגישים לגבי זה? האם זה שמחה, או עצב, מבוכה אולי, או כעס? מה התפקיד של הסרט הזה שעלה בתוכנו עבורנו? מה הוא רוצה שנחוש או נבין דרכו? אולי הוא בא רק לטרלל אותנו כדי שנצא ממנו, או אולי נחליף לסרט אחר או להפך נקבל אותו ונעמיק בו. 

- לשמור על דיסטנס מסויים ממנו. להבין שאני נמצא כאן בתוך נקודה תודעתית, אבל בתוכי מתרחשים סרטים, הצגות, רגשות, דמיונות. להבין שזה חלק מהמשחק של התודעה עם עצמה, ואנחנו יושבים ומסתכלים על הסרט הזה אבל לא חייבים להאמין לו ולצלול בפנים בהכרח. אפשר לצאת החוצה מהסרט ולהגיד כן זה הצגה שעכשיו מוקרנת לי לתוך התודעה, אבל אני זה לא הסרט הזה, אני זה שמסתכל על הסרט ואני בכלל לא חייב לראות את הסרט הזה כרגע, אני יכול לראות סרט אחר אם ארצה בכך. 

### תרגיל 5: רעיונות של אובייקטים מתוכננים

- להסתכל מסביב ולשים לב איך לכל דבר אנחנו שמים תיוג. מהו התיוג שאנחנו נותנים לו מלבד לשם שלו? למשל כמה הדבר הזה מסוכן לחיים שלנו עכשיו, וברגע שזיהינו שהוא לא מסוכן הוא כבר לא מעניין. האם אנחנו שמים לב רק לדברים מעצבנים שצורמים לנו, או גם למדנו לשים לב לדברים "נייטרליים" או גם חיוביים? לשים לב לאוטומציה ולחוסר עניין שקיים אצלנו בהתבוננות שיטחית ושיגרתית בסביבה. 

- נניח שיש לכם ביד פלסטלינה ואתם עושים אותה בצורה שדמיינתם לעצמכם. מה אתם מחזיקים ביד עכשיו, פלסטלינה או את הרעיון שלכם? הכרחתם את החומר לציית לרצון שלכם ולדמיון שלכם, וציירתם אותו בדמות הרעיון שהיה בראשכם. גם לעבוד עם חומר גלם זה משהו שצריך ללמוד, בטבע החומר גלם לא כל כך נפוץ וצריך לדעת למצוא אותו. ז"א סה"כ אנחנו נמצאים במרחב שיש בו חומר גלם, אבל מהו חומר גלם? אוסף של מלא אטומים, ומה הם אטומים? אוסף של יצורים שמתנהלים על פי נוסחאות שרדינגר. כלומר בסוף בסוף מסתבר שהכל זה צורה של אינפורמציה, והאדם מנווט את האינפורמציה ומסדר אותה כפי ראות עיניו. 

- לקחת חפץ מתוכנן על ידי בני אדם ולמצוא את הרעיונות הגדולים שתוכו שיצרו בני אדם, את הרעיונות ה"טבעיים" שבו, כלומר המקום שבו החומר גלם שלו נוצר ועובד, ואת האטומים שבו בתור אינפורמציה קוונטית. לחוש שיש בתוך כל חפץ שכבות רבות של אינפורמציה, והאינרפומציה האנושית גם עוברת תהליכים ועידכונים, ויש בתוך החפץ הרבה רעיונות, והוא עמד בתחרות בין הרבה רעיונות אלטנטיביים וניצח לפחות בשלב זה. והרבה אנשים עמלו עליו, והוא עבר הרבה איטרציות, ולחפש ממש בכל צורה קטנה שיש בחפץ את החכמה שבו ולחשוב למה הוא ניצח אלטנרטיבות, ומה התפקיד של כל פרט ולמה הוא משמש. 

### תרגיל 6: קונטקסט של אובייקטים מתוכננים

- אחרי שהבנו שכל אובייקט הוא רעיון, צריך להבין שהרעיון הזה לא קיים בפני עצמו. הרעיון קיים בתוך קונטקסט רחב יותר של רעיונות. לנסות להבין פיתרונות אלטרנטיביים לבעיה שפותר חפץ מסויים, ולהסטוריה של פיתרון של אותה בעיה בתרבויות שונות. להתפתחות ההסטורית עד שהחפץ כפי שהוא התגלגל אלינו ולדרך שבה אנחנו כבני אדם מאפשרים את ההתפתחות האבולוציונית שלו דרך תחרות בשוק. 

- לחשוב על הדרך שבה נוצר החפץ. המפעל שמייצר חפצים כאלה מעביר אותו משלב לשלב של פעילות, עובדים במפעל הזה אנשים, הם מייצרים חלקי חילוף לחפץ הזה, ואז הוא עובר הרכבה של כל חלקיו, ומישהו עושה את זה. גם כל חלק בחפץ הזה נוצר במפעל אחר, ויש עשרות מפעלים שמתחזקים ומעבירים את חלקי החילוף מפה לשם. 

- בסופו של יום החפץ הזה צריך לשרת בני אדם מודרניים. אז יש מישהו שדואג ליופי האסתטי שלו, לכך שהוא יתאים במטבח או בסלון או המחסן. יש אנשים שבוחנים שהוא יהיה "מתאים" לסטנדרטים מודרניים ויעמוד בציפיות של הלקוחות. תחשבו על מדינות קומוניסטיות שבהן הצורה של החפצים והאסתטיקה שלהם הוכתבה על ידי הממשל. איך התרבות מייצרת אלגנטיות וצורה ספציפית של החפצים שמבטאת ערכים תרבותיים.

### תרגיל 7: אובייקטים טבעיים - אבולוציה

- עתה נרגיש את עצמנו יצורים בני 3 מיליארדי שנים. זה עתה נוצר היצור המשתכפל הראשון, ולא מזמן נוצר היקום, הגלקסיות וכדור הארץ. השמש עדיין כוכב צעיר וכדור הארץ עוד מבעבע מהחום הוולקני. ובום תוך כמה ימים הופענו אנחנו, התהליך של ניסוי וטעיה גאוני, יצר אותנו היקום באורח פלא, נולדנו פרי מעלליו של השען העיוור. הדגש כאן הוא על הרגשת סקלת הזמן של מיליארדי שנים בתור משהו קטן, שהיקום, השמש, הגלקסיה זה משהו שאנחנו גולשים עליו בשיגרתיות. הצורה האנושית שלנו היא חדשה, אך הצורה התאית שלנו, הכימיה שמתרחשת בתוכנו, היא בת 3 מיליארדי שנים. 

- להרגיש חלק בעץ אבולוציוני. היצור המשתכפל הראשון הוא היצור שמתכנן את עצמו הראשון. הוא נע על כנפי הרוח של האבולוציה ובכל איטרציה חדשה משתכלל קצת - הוא ממציא את עצמו כל פעם עוד קצת. לפעמים הוא בא בהסכמה עם יצורים כמוהו והם בונים קולוניות. זה מעגל שני של מורכבות שממציא את עצמו. אנחנו בני האדם קולוניה של יצורים חד תאיים שלמדו לחיות ביחד ולהשתכפל. האורגניזם האנושי הוא חברה של יצורים קטנים שכל אחד דואג לבצע את התפקיד שלו. 

- התודעה היא רמה נוספת של מופשטות, התוכנה שרצה על גבי החומרה הנוירונית. סה"כ אנחנו אוסף נוירונים שמודע לעצמו, המעגל השלישי של יצירת יכולת בניה עצמית, והמצאה עצמית ממורכבות קטנה למורכבות גבוהה. כל מה שיוצרת לנו התודעה איננו יותר מאשר אשליה אופטית שעוזרת לקולוניה של תאים להתנהל בצורה שתמקסם את פונקציית המטרה האבולוציונית, השרדות ורביה. אבל היא התעלת על עצמה ועכשיו התודעה בונה את עצמה ללא מחוייבות לאבולוציה, היא בונה את עצמה איך שמתאים לה, מהנדסת את עצמה מאפס בתהליך איטרטיבי מהיר יותר משל אבולוציה. 

### תרגיל 8: המיינד מייצר אשליה של מציאות 

- הקיים מרגיש קיים אבל היזכרו איך היה לפני כמה ימים .לחוש איך ההווה מתקיים ואז נעלם ואיך אנחנו נעים בתוך נהר של תודעה ריגעית שמחליפה צבעים ורקע, וזה מרגיש אמיתי בכל רגע אך גם נעלם ומפסיק להרגיש אמיתי כמה רגעים אחרי זה. אפשר גם להתקרב ולהתרחק ולחוש איך אנחנו מפספסים פרטים של חפצים, אך לא שמים לב לפיספוס הזה. ברגע שהתרחקנו מהחפץ הפרטים הקטנים שבו לא נראים לנו מרחוק ועדיין הדבר לא מפריע לנו, אנחנו ממשיכים מהרגע הזה ומתעלמים מהמידע המורכב שקיים בכל מקום שראינו אותו שניה קודם. 

- לחשוב על היקום כמשהו אינסוף מימדי שמקופל לתוך קפסולות קטנות תלת מימדיות, לרעיונות ולמודלים פשטניים מאד. להרגיש את המרחק בין האינפורמציה הקוונטית שקיימת בתוך כל חפץ לבין התפיסה הנאיבית שלנו אותו. לחוש את הפער התהומי הזה. לראות שאם נסתכל עליו ב
ציה גבוהה עדיין נפספס את המהות שלו - כלומר גם אם נקח מיקרוסקופ ונחקור אותו לכל פרטיו לא נגיע לרמת אטומים. 

- לחוש את החיבוריות בין כל הדברים. איך אנחנו בני האדם וגם הטבע מייצרים שיתופי פעולה, בשביל לייצר מוצרים ואיך אנחנו בונים מערכות מורכבות שלכל נקודה בשרשרת יש תפקיד מורכב. זה קיים גם ביצירות אבולוציוניות, לכל דבר ולכל תא ולכל יצור ביולוגי יש תפקיד בשרשרת המזון המורכבת. לחושב כמה היה צריך דברים לקרות בשביל שאני אגיע לכאן למצב הזה? כמה אנשים וכמה דברים עובדים ביחד בתוך מכונה משומנת היטב בשביל שדברים יקרו ויעבדו כמו שעון. 

### תרגיל 9: ההולוגרמה נעלמת, זה חלק מהטריק 

- לשים לב שאנחנו אוטומטית מרגישים שהדבר הוא "רגיל" שיגרתי ולא מעניין. כל פעם לתפוס את עצמנו על המחשבה הזאת, ואז להתבונן באובייקט במורכבות שלו, בהיסטוריה שלו, ברעיונות הרבים שהושקעו בו, בהיסטוריה של ההתפתחות שלו, לחזור לחוש את ההולוגרמה שהוא. כלומר לתרגל עם עוד ועוד אובייקטים את ההסתכלות ההולוגרמית ולהעמיק בה, אבל תחילה למצוא את האובייקט שהמודעות מאבדת אותו תחילה. 

- לאחר שהצלחנו לחדור עם תפיסה הולוגרמית בכל חפץ ולהבין שהוא צורה של הולוגרמה ושההרגל מייצר רק אשליה של "מוכר" ובעצם שום דבר לא באמת מוכר, השלב הבא זה להאיץ את היכולת להפוך את ההסתכלות השיטחית על החפץ ולתחושת ההולוגרמה שמופיעה בו בצורה מהירה יותר, ואולי שיטחית יותר אך מעבר לרגיל. הנקודה כאן להאיץ את ההסתכלות הזאת ולנוע במרחב בין הולוגרמה לבין "שיגרתיות" בצורה טבעית. 

- ועכשיו לחזור לשיגרה לגמרי ולהסתכל על הכל כאילו הוא כפי שהוא וזהו. ועכשיו להבין שגם ההסתכלות הזאת היא חלק ממנגנון הולוגרמי. ההסתר של הטבע ההולוגרמי של הדברים נועד לייצר לנו אשליה שתפקס אותנו על הדבר עצמו ולא על תכונות בלתי רלוונטיות שלו להשרדותנו. צריך לחוש את הרקע ההולוגרמי גם בהסתכלות שיגרתית יום יומית, לחוש שמאחורי התחושה המוכרת הזאת מסתתר חומר משכך מודעות שנועד לעזור לנו לטובתנו לתפקד בצורה אופטימלית, וגם זה פיטצ'ר חשוב של ההולוגרמה. 


הערות
====

- רצוי לבצע את התרגילים העמוקים של שלוש פעמים 5 דקות, ביחד עם הקריאה איטית של הטקסט וקבלת התחושה שמאחורי המילים 

- ניתן לבצע את התרגילים של כמה פעמים 5 דקות, יותר פעמים ובזמן לחץ פעם אחת. לדעתי אם יש זמן עדיף לעשות שני סבבים במקום להגדיל את הזמן לכל אחד מהתרגילים, אלא אם הזמן המומלץ קצר ואתם רוצים לחוות עוד קצת מהחוויה שבפנים.

- אם לא מצליחים לעשות מדיטציה במשך 5 דקות, אפשר לפרק את זה לדקה-דקה, וככה כשמאבדים פוקוס אחרי דקה שמים לב
שעושים משהו אחר וחוזרים למרכז (חשוב לשים סטופר שסופר את הזמן). בגדול אפשר גם לתת לעצמך ציון כמה היית מפוקס בתרגיל - ציונים מצמצמים את הפוקוס וגורמים להתייחס למדיטציה בתור משימה, בתור תרגיל אמיתי ולא סתם משהו שיושבים ועושים בכאילו. אפשר גם לפרק ל3 תרגילים של 3 דקות.

- אם לא הצלחתם לעשות את התרגיל גם אחרי פירוק לדקה דקה, נסו לתת לזה עוד 5 דקות של דקה-דקה, אל תמהרו לשים וי כדי להגיד
שעשיתם מדיטציה ולעבור לתרגיל הבא. זה באמת חשוב לשים לב לנושאים הללו כי זה כמו מסאג' מנטלי, אבל צריך לעשות אותו. והתרגילים נבנים אחד על גבי השני, אז אם לא הצלחתם את הראשון יהיה לכם קשה להמשיך לתרגיל הבא, כי זה בנוי כמו סולם. 

- למי שהצליח לחוש את עצמו ממש בפנים בתוך ההולוגרמה הרעיונית, ואפילו קצת להתבלבל, זה בדיוק מה שאפלטון הרגיש והבין בפרשנות שלי, ואנחנו באמת לא יודעים מה לעשות עם הדבר הזה איזה כמה אלפי שנים, וכל הדתות והחרטות מהסוג למי שהבין אותן מבפנים זה בדיוק החוויה של מה שאנחנו מנסים לבנות ולהעביר. וזה פשוט עוד פרקטיקה או נקודת כניסה שפיתחתי בעזרת משל המערה של אפלטון, ויש הרבה חירטוטים מסביב אבל יש גם מהות מאחורי כל זה, ואולי יהיה לכם רעיון להבין מה הקטע בכלל? איך אנחנו בתוך ההולוגרמה ולא שמים לב? כאילו מה הקטצ' כי זה נראה לי תעלומה שבינתיים אף אחד לא מבין, ורק לשחזר את החוויה זה כבר די טריקי. 

- ונקודה אחרונה שאם אתם לא מרגישים שהתרגילים הללו מזרימים קצת אנרגיה וחיבור למשהו שמעבר לאגו, תגידו את זה כאן, 
כי לנו חשוב לקבל פידבק ולהשתפר, ולייצר תרגילים מדורגים יותר שמתאימים ליותר אנשים. 
