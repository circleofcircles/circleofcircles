תירגול בסיסי
=====

בפעם הראשונה מומלץ לקרוא את כל הערך קודם התירגול. 

רצוי 60 דקות ביום
מתחילים מ15 דקות של תרגיל עומק יומי - שלושה מדרגות של 5 דקות כל אחת
ואז 45 דקות עליה בכל הסולם, 14 תרגילים בסיסיים כל אחד 3 דקות, ואז שהיה של 3 דקות בתוך הסטייט. 

אפשר לעלות בכל הסולמות בבת אחת לוקח בערך 3.5 שעות. אפשר גם לאחר מכן לעשות עוד 45 דקות של עליה בסולם המקוצר. אפשר לעשות ביום פנוי כמו שבת, או כשיש זמן וחשק לתרגל. 

תרגילי העמקה פנימה לתוך הנפש
==== 

### תרגיל 1: מעגל החיים והחיבור ליקום
- לחזור על הקואן לאט לאט ולחשוב עליו ועל משמעותו:
אני עלה על עץ ביער
נובל העלה נשאר העץ, 
מת העץ נשאר היער, 
אני העלה, 
אני העץ, 
אני היער

- אפשר גם לחזור על הקואן הסימטרי: 
אני היער, 
בתוכי יש עצים, 
בתוכם יש עלים, 
אני העצים, 
אני העלים

### תרגיל 2: מילים שנמצאות במחשבה

- לקחת מחשבה אקראית נודדת ולחזור על המילה הראשונה מספיק פעמים כך שיהיה מורגש לא המשמעות של המילה אלא הצליל שלה, ההברות שלה, האנרגיה של הנוכחות של המילה עצמה, הצליל שלה. אפשר גם להצמד לקואן אם רוצים, ולחזור על כל מילה שם הרבה פעמים, אבל עדיף לתפוס את המחשבות האוטומטיות שחולפות ולא שמים לב אליהן בדרך כלל, לתפוס משם מילים ולחזור על המילה הרבה פעמים. 

### תרגיל 3: לנוע במרחב בין מילה לרעיון

- לקחת משפט של מחשבה אקראית נודדת, ולחזור עליו. חוזרים על המשפט מספר פעמים. מתחילים לשנות את הקצב, אומרים אותו לאט, אומרים אותו מהר, אומרים אותו מאד מאד לאט מקשיבים למילים, אומרים אותו מהר ועדיין מקשיבים למילים. המילים הן כמו אבנים שבונות את המעבר על הנהר 
אנחנו חוצים את הנהר ולא שמים לב לאבנים, החציה של הנהר זה המשמעות והאבנים שאנחנו דורכים עליהם אלו המילים. להיות מסוגל לנוע במעבר בין משמעות לבין המילה, תחילה לשלוט בקצב שבה הכל נעשה והקצב מאפשר רמות שליטה שונות על המעבר בין רעיון למילה. 

### תרגיל 4: לשים לב לקונטקסט המדומיין

- לקחת משפט של מחשבה אקראית נודדת. מה הסטינג שבו המשפט נאמר? האם הוא נאמר למישהו, או נאמר באויר, האם הוא נאמר בסטינג עתידי מדומיין, או אולי זהו זיכרון? אולי זהו נסיון להגיב אחרת בסטינג שבו הוא קרה? אולי זה סטינג דמיוני לחלוטין? אנחנו יכולים לנוע במרחבים מדומיינים ללא מילים גם, לשים לב לתנועה בתוך המרחב המדומיין של התודעה שלנו. אם יש משפט שחשבנו, לחזור עליו כמו בתרגיל הקודם אבל בעיקר לשים לב לסטינג שבו הוא נאמר, לשים לב לכך שקיים סטינג. 

תרגילי העמקה החוצה חיפוש הנפש במציאות
==== 

### תרגיל 5: רעיונות של אובייקטים מתוכננים

- בכל אובייקט מתוכנן יש רעיונות. לבחור אובייקט ספציפי, כל פעם עדיף אובייקט חדש. לחשוב על האנשים שהמציאו את הרעיונות שבאובייקט כמה אנשים אלו, מה הם חשבו, מה הם ניסו להשיג, כמה אנשים חשבו על הרעיונות הללו, איך אנשים הופכים חומר גלם לצורה, ואיך האובייקט עבר היסטוריה ענקית וכמה מחשבה הושקעה בו כדי להיות כפי שהוא. 

### תרגיל 6: קונטקסט של אובייקטים מתוכננים

- לחוש איך כל אובייקט הוא צורה של רעיון שקיים בעצמו בתוך קונטקסט. אנחנו שמים על האובייקט תיוג שזה המילה, אבל המילה היא חלק ממשפט שהוא חלק מעץ קשרים, לשים לב לעץ קשרים הזה. לחוש את האבולוציה של האובייקט מהמקום שבו הוא הומצא למקום שבו הוא מגיע אלינו הביתה. לחוש שהוא רעיון בקפסולה של חפץ. 

### תרגיל 7: אובייקטים טבעיים - אבולוציה

- בכל אובייקט מתוכנן על ידי אבולוציה או הטבע יש תהליכים מורכבים. לשים לב למורכבות שיש בדברים טבעיים, ואנחנו והמיינד שלנו אחד מהם. לחשוב על תהליכי התפתחות אבולוציוניים ולהרגיש תוצר של תהליך שכזה בטבע. להרגיש את עץ האבולוציה ואת עצמנו כעלה על עץ הזה. הגוף התלת מימדי שלנו והמודלים שאנחנו בונים לעצמנו בראש זה תוצר של תהליך אבולוציוני דומה של התפתחות רעיונית מטורפת בידי הטבע, וכל זה בן 4 מיליארד שנה, ואנחנו בעצמנו חיים ליד כוכב שנוצר לפני כמה מיליארדי שנה בתוך יקום בן 14 מיליארד שנה. 


### תרגיל 8: המיינד מייצר אשליה של מציאות 

- להבין שהעולם הוא הרבה יותר מורכב ממה שאנחנו מתארים. העולם בנוי מטריליוני חלקיקים קוונטיים אינסוף מימדיים, שנעים במרחב מורכב מאד ונטול יכול השגה עבורנו (ביום יום), והכל מקופל לתוך קפסולות תלת מימדיות שנועדו לעזור לנו לשרוד ולתפקד והקפסולות הללו מפורקות לתוך מילים ולתוך שפה, לתוך מודלים ורעיונות שמהווים את הקונטקסט של הקפסולה. לחוש את היקום סביבנו כהולוגרמה תלת מימדית שנוצרה על ידי המח, וקופלה לתוך קפסולות קטנות של משמעות בכדי לעזור לנו לתפקד ולהתמצא בתוך יקום מורכב וכאוטי. והמהות של כל דבר זה האינפורמציה שבו, והחומר עצמו הוא צורה של אינפורמציה, ואנחנו חיים בתוך מרחב אינפורמטיבי עצום בגודלו, ונופלים לתוך שיכחה כדי לתפקד טוב יותר. 


### תרגיל 9: לחיות בתוך ההולוגרמה 

- אנחנו חיים בתוך עץ קשרים מורכב ואנחנו מורכבים מהקשרים הללו ומרכיבים אותם. להרגיש את הזרימה האינפורמטיבית האינסופית שמתרחשת בכל רגע, לחוש את זה בתור זרימה אנרגטית. המיינד עושה לנו טובה גדולה בכך שאנחנו לא שמים לב לכל המורכבות שקיימת ואנחנו לא רואים אפילו את המורכבות שיש במדיטציה הזאת כי אפילו תובנות יחסית פשוטות מהסוג לוקחות הרבה יותר מדי משאבים ממה שצריך בכדי לתפקד ביעילות. 

תרגילי העמקה בפעילות של הנפש במציאות
==== 



סולם עומק
=====

### תרגיל 1 מעגל החיים והחיבור ליקום

* להתבונן במעגל החיים, לשים לב שהכל נולד,חי,מת. מעגל החיים מחבר בין עולם הרעיונות לעולם האמיתי, כי כולנו 
חלק ממנו ואנחנו יודעים זאת ומרגישים, אך גם שוכחים. אנחנו רואים רק חיים, אבל החיים הם אשליה שנוצרה ממעגל החיים שבו כל פרט נולד, חי ומת - ואנחנו בתור החיים רואים את כל הדברים החיים בלבד, אנחנו שמים לב שהם באים ונעלמים, אבל ברגע שהם נעלמים אנחנו משיגים עוד אחד אחר שחי. בגלל שאנחנו חיים אנחנו מפספסים את זה שיש מעגל חיים ומרגיש שהכל פשוט חי כל הזמן. 

* לשים לב שלכל דבר יש קונטקסט שבשבילו הוא קיים. הארנק רלוונטי לסטינג של קניה ומכירה, המקרר נועד לאוכל, הדירה נמצאת בתוך בניין למגורים, הבניין נמצא בתוך שכונה, השכונה בתוך עיר, העיר בתוך מדינה, המדינה מווסתת יחסים בין בני אדם, בני אדם נמצאים על כדור הארץ, כדור הארץ במערכת השמש, השמש כוכב בגקסיה. תמיד יש קונקטסט יותר רחב להכל, וכל פרט מחובר לקונטקסט של פרטים אחרים. העלה הוא חלק בעץ, העץ הוא חלק ביער, העלה נובל נשאר העץ, העץ מת נשאר היער. הדברים נולדים חיים ומתים בתוך מערכת מורכבת. המערכות הללו שזורות וחיות אחת בתוך השניה.. 

* לחפש בכל דבר שקיים את הקונטקסט שלו, ולהבין שהוא עלה על עץ שבסופו של דבר הוא נובל ומת אבל העץ נשאר. 
  * למשל נקח כוס לשתיה
    * הוא עוד כלי בעץ של כלים שנועדו לשמש לבני אדם
    * הוא עלה בעץ של כלי שתיה רבים כמוהו שהגיע אלי
    * הוא תוצר של עיבוד טכנולוגי שאיפשר לנו לייצר כלי זכוכית
    * יש לו מהנדס שיצר אותו בצורה הזאת בדיוק הוא עבר הרבה איטרציות של דיזיין 
    * הוא משמש אותי ואחד מהכלים אצלי במטבח
    * אני מחיה את האנרגיה של כוסות בתור אדם, כלומר אני משמש את האנרגיה של כוסות ולא רק הם אותי
    * הוא התפתחות של שרשרת כלי שתיה שהגיעו מפרהיסטוריה אנושית, לחשוב על התגלגלות של כלי שתיה מפרהיסטוריה
  * אני
    * אדם שחי בחברה אנושית, עלה בתוך תרבות. 
    * אני עלה בעץ משפחתי, יש לי הורים, אולי ילדים, משפחה מורחבת, חברים
    * אני עלה בתור ישות אנושית, התפתחות גנטית, מתוך הרבה יצורים גנטיים
    * אני מודעות כלואה בתוך גוף פיזי ותרבות, אבל אני קיים ומרגיש את המודעות המוחלטת
    * יש דברים שמשרתים אותי שנועדו בשבילי - החפצים שסביבי אני משתמש באנרגיה שסביבי
    * אני משרת הרבה אנרגיות ורעיונות, אני נותן מהאנרגיות שלי לאחרים, אני משרת אותם

### תרגיל 2: מילים שנמצאות במחשבה

- להגיד הרבה הברות וצלילים. בשפת האם שלכם אפשר לקחת כמה עיצורים ולהגיד אותם ללא משמעות. למשל
be, ba, bu, bi, bo, ib, ub, ab, eb
me, ma, mu, mi, mo, im, um, am, em
te, ta, tu, ti, to, it, ut, at, et
...

- אם אתם יודעים כמה שפות, נסו להרגיש את ההפרדה בין הצליל לבין המשמעות. איך בכל שפה אפשר להגיד את אותה מילה אבל יהיה לה סאונד שונה, קונטקסט שונה, משמעות קצת שונה, משחקי מילים קצת שונות בכל שפה. אם אתם יודעים רק שפה אחת, פשוט תקשיבו לצליל נסו למצוא את ההבנה של המשמעות מתוך הצליל, איך הוא זורם בתודעה ואיך המשמעות קשורה לצליל. 

- כל מילה היא עלה על עץ, יש לה היסטוריה, אפשר לקחת כמה מילים ולחקור את האטימולוגיה שלהן, להבין שכל מילה היא ישות חיה משתנית, אנחנו משרתים אותה ומדברים אותה כל הזמן ובכך משאירים אותה בחיים. היא זורמת בהרבה שפות ומשחקת תמיד עם מילים אחרות בתוך משפטים. נסו לחוש את החיים שזורמים דרך המילה, השינויים שלה במהלך ההסטוריה, והאדפטציה שלה משפה אחת לשפות אחרות. כל מילה היא שחקן במרחב המילים. 

### תרגיל 3: לנוע במרחב בין מילה לרעיון

- לאחר שהרגשנו את האנרגיה במילה, לקחת משפט ולנסות לחזור עליו לאט לאט. זה מגיע כל כך לאט, עד שאנחנו מתחילים לטבוע במילה, ולשכוח  את המשפט, כביכול לתת לתרגיל הקודם להשתלט עלינו בנקודה אקראית כל פעם. אנחנו מצליחים להגיד התחלה של משמעות ואז טובעים, באמצע המשפט, טובעים לתוך התרגיל של המילים, טובעים בתוך הצליל של המילה. אבל חשוב להתחיל משפט בצורה טבעית לנו

- בשלב הזה אנחנו מתחילים משפט, ומסיימים אותו עם המשמעות שלו. חוזרים עליו יותר לאט, ושוב מנסים לסיים ולא לטבוע. בשלב מסויים נתחיל לטבוע במילים, אז צריך למצוא את הנקודה האיטית ביותר שעוד לא טובעים במילים, והמשמעות יכולה לנוע אבל הכי לאט שאפשר. למצוא את הגבול ואת המהירות שבה אנחנו טובעים, אבל חשוב להתקרב לגבול ולא לטבוע. 

- לשים לב שגם בקצב הרגיל שלנו, אנחנו מהווים נקודה אופטימלית במרחב התנועה בין המשמעות למילים. הקצב הטבעי לנו הוא עוד נקודה במרחב הזה, קצב שהתרגלנו "לנוע" איתו במרחב הזה, ולכן אנחנו לא שמים לב למימד הזה במעבר בין מילה למשמעות. לשחק בקצבים שונים במעבר בין הקצב הטבעי לקצב שבו אנחנו כמעט טובעים אבל ממשיכים לאט. לראות כמה קצבים יש, ושניתן לנוע במרחב הזה בכמה רמות. לנסות להרגיש גם בקצב הרגיל את המילה ולא רק את התוכן. 

### תרגיל 4: לשים לב לקונטקסט המדומיין

- לשים לב שלכל מחשבה קיים סטינג. לשים לב אליו ולנסות להרחיב אותו. לפרט אותו קצת יותר, מתי הוא מתרחש, איפה, מי הדמויות שבו. לחשוב שזוהי הצגה וצריך לחדד את התפקידים ואת הדמויות בסטינג הדמיוני הזה. להבין אותו טוב יותר, גם את הזמן שלו וגם את התרחיש שלו.

- ברגע שעולה לנו סטינג ומחשבה יחד איתו, לשאול למה הוא עלה בתוכנו? האם יש רגש שמעורב בכך? האם זה נוגע לנו אישית, איך אנחנו מרגישים לגבי זה? האם זה שמחה, או עצב, מבוכה אולי, או כעס? מה התפקיד של הסרט הזה שעלה בתוכנו עבורנו? מה הוא רוצה שנחוש או נבין דרכו? אולי הוא בא רק לטרלל אותנו כדי שנצא ממנו, או אולי נחליף לסרט אחר או להפך נקבל אותו ונעמיק בו. 

- לשמור על דיסטנס מסויים ממנו. להבין שאני נמצא כאן בתוך נקודה תודעתית, אבל בתוכי מתרחשים סרטים, הצגות, רגשות, דמיונות. להבין שזה חלק מהמשחק של התודעה עם עצמה, ואנחנו יושבים ומסתכלים על הסרט הזה אבל לא חייבים להאמין לו ולצלול בפנים בהכרח. אפשר לצאת החוצה מהסרט ולהגיד כן זה הצגה שעכשיו מוקרנת לי לתוך התודעה, אבל אני זה לא הסרט הזה, אני זה שמסתכל על הסרט ואני בכלל לא חייב לראות את הסרט הזה כרגע, אני יכול לראות סרט אחר אם ארצה בכך. 

### תרגיל 5: רעיונות של אובייקטים מתוכננים

- להסתכל מסביב ולשים לב איך לכל דבר אנחנו שמים תיוג. מהו התיוג שאנחנו נותנים לו מלבד לשם שלו? למשל כמה הדבר הזה מסוכן לחיים שלנו עכשיו, וברגע שזיהינו שהוא לא מסוכן הוא כבר לא מעניין. האם אנחנו שמים לב רק לדברים מעצבנים שצורמים לנו, או גם למדנו לשים לב לדברים "נייטרליים" או גם חיוביים? לשים לב לאוטומציה ולחוסר עניין שקיים אצלנו בהתבוננות שיטחית ושיגרתית בסביבה. 

- נניח שיש לכם ביד פלסטלינה ואתם עושים אותה בצורה שדמיינתם לעצמכם. מה אתם מחזיקים ביד עכשיו, פלסטלינה או את הרעיון שלכם? הכרחתם את החומר לציית לרצון שלכם ולדמיון שלכם, וציירתם אותו בדמות הרעיון שהיה בראשכם. גם לעבוד עם חומר גלם זה משהו שצריך ללמוד, בטבע החומר גלם לא כל כך נפוץ וצריך לדעת למצוא אותו. ז"א סה"כ אנחנו נמצאים במרחב שיש בו חומר גלם, אבל מהו חומר גלם? אוסף של מלא אטומים, ומה הם אטומים? אוסף של יצורים שמתנהלים על פי נוסחאות שרדינגר. כלומר בסוף בסוף מסתבר שהכל זה צורה של אינפורמציה, והאדם מנווט את האינפורמציה ומסדר אותה כפי ראות עיניו. 

- לקחת חפץ מתוכנן על ידי בני אדם ולמצוא את הרעיונות הגדולים שתוכו שיצרו בני אדם, את הרעיונות ה"טבעיים" שבו, כלומר המקום שבו החומר גלם שלו נוצר ועובד, ואת האטומים שבו בתור אינפורמציה קוונטית. לחוש שיש בתוך כל חפץ שכבות רבות של אינפורמציה, והאינרפומציה האנושית גם עוברת תהליכים ועידכונים, ויש בתוך החפץ הרבה רעיונות, והוא עמד בתחרות בין הרבה רעיונות אלטנטיביים וניצח לפחות בשלב זה. והרבה אנשים עמלו עליו, והוא עבר הרבה איטרציות, ולחפש ממש בכל צורה קטנה שיש בחפץ את החכמה שבו ולחשוב למה הוא ניצח אלטנרטיבות, ומה התפקיד של כל פרט ולמה הוא משמש. 

### תרגיל 6: קונטקסט של אובייקטים מתוכננים

- אחרי שהבנו שכל אובייקט הוא רעיון, צריך להבין שהרעיון הזה לא קיים בפני עצמו. הרעיון קיים בתוך קונטקסט רחב יותר של רעיונות. לנסות להבין פיתרונות אלטרנטיביים לבעיה שפותר חפץ מסויים, ולהסטוריה של פיתרון של אותה בעיה בתרבויות שונות. להתפתחות ההסטורית עד שהחפץ כפי שהוא התגלגל אלינו ולדרך שבה אנחנו כבני אדם מאפשרים את ההתפתחות האבולוציונית שלו דרך תחרות בשוק. 

- לחשוב על הדרך שבה נוצר החפץ. המפעל שמייצר חפצים כאלה מעביר אותו משלב לשלב של פעילות, עובדים במפעל הזה אנשים, הם מייצרים חלקי חילוף לחפץ הזה, ואז הוא עובר הרכבה של כל חלקיו, ומישהו עושה את זה. גם כל חלק בחפץ הזה נוצר במפעל אחר, ויש עשרות מפעלים שמתחזקים ומעבירים את חלקי החילוף מפה לשם. 

- בסופו של יום החפץ הזה צריך לשרת בני אדם מודרניים. אז יש מישהו שדואג ליופי האסתטי שלו, לכך שהוא יתאים במטבח או בסלון או המחסן. יש אנשים שבוחנים שהוא יהיה "מתאים" לסטנדרטים מודרניים ויעמוד בציפיות של הלקוחות. תחשבו על מדינות קומוניסטיות שבהן הצורה של החפצים והאסתטיקה שלהם הוכתבה על ידי הממשל. איך התרבות מייצרת אלגנטיות וצורה ספציפית של החפצים שמבטאת ערכים תרבותיים.

### תרגיל 7: אובייקטים טבעיים - אבולוציה

- עתה נרגיש את עצמנו יצורים בני 3 מיליארדי שנים. זה עתה נוצר היצור המשתכפל הראשון, ולא מזמן נוצר היקום, הגלקסיות וכדור הארץ. השמש עדיין כוכב צעיר וכדור הארץ עוד מבעבע מהחום הוולקני. ובום תוך כמה ימים הופענו אנחנו, התהליך של ניסוי וטעיה גאוני, יצר אותנו היקום באורח פלא, נולדנו פרי מעלליו של השען העיוור. הדגש כאן הוא על הרגשת סקלת הזמן של מיליארדי שנים בתור משהו קטן, שהיקום, השמש, הגלקסיה זה משהו שאנחנו גולשים עליו בשיגרתיות. הצורה האנושית שלנו היא חדשה, אך הצורה התאית שלנו, הכימיה שמתרחשת בתוכנו, היא בת 3 מיליארדי שנים. 

- להרגיש חלק בעץ אבולוציוני. היצור המשתכפל הראשון הוא היצור שמתכנן את עצמו הראשון. הוא נע על כנפי הרוח של האבולוציה ובכל איטרציה חדשה משתכלל קצת - הוא ממציא את עצמו כל פעם עוד קצת. לפעמים הוא בא בהסכמה עם יצורים כמוהו והם בונים קולוניות. זה מעגל שני של מורכבות שממציא את עצמו. אנחנו בני האדם קולוניה של יצורים חד תאיים שלמדו לחיות ביחד ולהשתכפל. האורגניזם האנושי הוא חברה של יצורים קטנים שכל אחד דואג לבצע את התפקיד שלו. 

- התודעה היא רמה נוספת של מופשטות, התוכנה שרצה על גבי החומרה הנוירונית. סה"כ אנחנו אוסף נוירונים שמודע לעצמו, המעגל השלישי של יצירת יכולת בניה עצמית, והמצאה עצמית ממורכבות קטנה למורכבות גבוהה. כל מה שיוצרת לנו התודעה איננו יותר מאשר אשליה אופטית שעוזרת לקולוניה של תאים להתנהל בצורה שתמקסם את פונקציית המטרה האבולוציונית, השרדות ורביה. אבל היא התעלת על עצמה ועכשיו התודעה בונה את עצמה ללא מחוייבות לאבולוציה, היא בונה את עצמה איך שמתאים לה, מהנדסת את עצמה מאפס בתהליך איטרטיבי מהיר יותר משל אבולוציה. 

### תרגיל 8: המיינד מייצר אשליה של מציאות 

- הקיים מרגיש קיים אבל היזכרו איך היה לפני כמה ימים .לחוש איך ההווה מתקיים ואז נעלם ואיך אנחנו נעים בתוך נהר של תודעה ריגעית שמחליפה צבעים ורקע, וזה מרגיש אמיתי בכל רגע אך גם נעלם ומפסיק להרגיש אמיתי כמה רגעים אחרי זה. אפשר גם להתקרב ולהתרחק ולחוש איך אנחנו מפספסים פרטים של חפצים, אך לא שמים לב לפיספוס הזה. ברגע שהתרחקנו מהחפץ הפרטים הקטנים שבו לא נראים לנו מרחוק ועדיין הדבר לא מפריע לנו, אנחנו ממשיכים מהרגע הזה ומתעלמים מהמידע המורכב שקיים בכל מקום שראינו אותו שניה קודם. 

- לחשוב על היקום כמשהו אינסוף מימדי שמקופל לתוך קפסולות קטנות תלת מימדיות, לרעיונות ולמודלים פשטניים מאד. להרגיש את המרחק בין האינפורמציה הקוונטית שקיימת בתוך כל חפץ לבין התפיסה הנאיבית שלנו אותו. לחוש את הפער התהומי הזה. לראות שאם נסתכל עליו ברזולוציה גבוהה עדיין נפספס את המהות שלו - כלומר גם אם נקח מיקרוסקופ ונחקור אותו לכל פרטיו לא נגיע לרמת אטומים. 

- להבין שאנחנו מפספסים את זה ביום יום כדי שנוכל לתפקד בצורה יעילה. לחוש את הספייס ההולוגרמי הזה טוב, ולהבין שאנחנו מפספסים אותו רוב הזמן כי אין בו תועלת. ביום יום רצות תוכנות בתועדתנו שמטרתן להביא אותנו לפעילות אופטימלית, והמידע הזה נמצא בשיכחה, בתת מודע כי הוא לא שימושי. ועתה אנחנו עדים לו ומרגישים אותו. פשוט לשהות בתחושה הזאת של הצפה אינסופית שמתעלמים ממנה כדי לתפקד ביעילות. להבין שאנחנו יכולים לבחור כמה עמוק או על פני השטח אנחנו רוצים להמצא ושיש לנו בחירה לצלול פנימה תמיד וגם לצאת לשיגרה, ולשכוח את האמת. 

### תרגיל 9: לחיות בתוך ההולוגרמה 

- להרגיש שכל דבר הוא צורה של הרכבה של הרבה חלקים קטנים, כלומר מבנה מורכב וגם בעצמו חלק ממבנה יותר מורכב שנע בזמן. אפשר להגיד שמדובר בעץ של קשרים אבל הכי נוח לחשוב על זה בצורה אנרגטית. כל דבר, כל רעיון, כל ישות הולוגרמית מהווה בעצמה זרימה אנרגטית או ספייס אנרגטי שמתייחס לספייסים אנגרטיים אחרים בצורה מסויימת של יחסיות. אפשר לחוש את האינפורמציה הרבה שנעה דרכנו ואנחנו סוג של מווסתים אותה קצת ומסתכלים על חלקיק קטן ממנה דרך התודעה. 

- להבין שגם שהרחבנו קצת את התודעה ואנחנו חווים יותר חזק את הספייס האנרגטי את האינפורמציה שזורמת דרכנו, אנחנו פשוט הגענו למצב שכאשר הסתכלנו על העולם דרך צוהר צר, ועכשיו הרחבנו אותו קצת. ואנחנו פתאום יודעים כמה אנחנו לא יודעים וכמה מתרחש כאן כל חלקיק שניה שעובר ללא ששמנו לב. בקצרה הרחבנו את התודעה ועכשיו אנחנו יודעים כמה אנחנו לא יודעים שום דבר ממה שקורה סביבנו כל הזמן. 

- להרגיש מחובר ליקום ולתודעה ולזרימה האנרגטית. לשהות בתחושת חיבור לטבע, ליקום, לתודעה, לזמן, לאינפורמציה האינסופית שזורמת דרכנו ופשוט לשחרר ולתת לה להיות, ולזרום. להבין שהכל מחובר להכל ואנחנו מחוברים להכל, והכל זורם בתוכנו, ואנחנו זורמים בהכל, פשוט לשחרר ולהרגיש את הזרימה ואת החיבור האנרגטי ביננו לבין היקום. 





- תרגיל בסיסי על השתלשלות הרעיון באובייקטים. לאחר שתירגלנו לקשר בין מילים לרעיונות בנפש והבנו שהרעיונות בנפש יש להן קונטקסט, אנחנו עם הבסיס הזה מתחילים לחקור את העולם שסביבנו. עושים את זה לאט ובמודעות. מפעילים את הקריין בקצב איטי יותר וכל הזמן מחזיקים את המודעות לתרגיל שעשינו קודם. אפשר ממש לדבר בצורה מדיטתיבית. לוקחים חפץ ביד ושמים לב לחכמה שיש מאחוריו - רואים את הרעיון שיצר אותו, ואת הקונטקסט שלו. צריך פיזית לקחת חפץ ולחקור מדוע הוא כפי שהוא, להבין שיש לו היסטוריה, שיש סיבה לכל פיפס קטן שיש בו חכמה והוא עבר הרבה איטרציות ותיקונים בשביל להיות בדיוק כפי שהוא אצלנו ביד ולשמש בצורה אופטימלית לקונטקסט שבתוכו הוא נוצר. ברגע שאנחנו מרגישים את הרעיון מאחורי כל חפץ שיש סביבנו, ואת העץ קשרים שלו בתוך קונטקסט רחב, אנחנו מתחילים לחוש שאנחנו חיים בעצמנו בתוך עולם של רעיונות, כולל העולם התלת מימדי שסביבנו הוא רעיון, ואנחנו דוגמא ספציפית של ביטוי הרעיוני הזה, וגם לנו יש קונטקסט היסטורי, חברתי, גנטי וגלקטי. ואז נולדת תחושה שאנחנו חיים בהולוגרמה תלת מימדית שהמהות של הכל זה אינפורמציה שבו, ואנחנו תופסים חלקים מהאינפורמציה הזאת וזה בדיוק העולם הפיזי שסביבנו - ביטוי פרטיקולרי של רעיון שממש חי בתוך החפצים החיים, הרעיון אפשר להגיד זה הנשמה של כל דבר, מאין פרקטל כזה או עץ ענקי שבו יש הרבה עלים וענפים ואנחנו רק עוד אחד בשרשרת. החפצים שאנחנו מזהים, אלו קפסולות של רעיונות שמתבטאים בצורה פיזית. כלומר זה ענני מולקולות שהמח שלנו הופך ל"דברים", ואלו דברים שחיים באמת בתוך המרחב הקפסולי הזה בשם רעיונות, ורעיונות חיים בתוך דמיונות שהם רעיונות ויזואליים - קונטקסטים. רצוי שלושה פעמים 5 דקות

- תרגיל בסיסי על השתלשלות הרעיון בפנים. הדגש כאן כמו במקרה של מעבר בין תחושות נפשיות למילים, המעבר בין תחושות נפשיות לפעולות שאנחנו עושים. אפשר להכין קפה או לנקות משהו בבית בזמן התרגיל הזה, ולעשות אותו לאט ולשים לב למעברים בין הנפש לבין העשיה, ובין העשיה לבין הקונטקסט הרחב יותר. איך הגוף שלנו הוא חלק מההולוגרמה התלת מימדית, מהחכמה שיש בטבע, ואין אנחנו מתפעלים אותו בתוך העולם האנרגטי של התרגיל הקודם. לשים לב איך הכל בסופו של דבר נע בתוך התודעה שלנו שהיא גם מרכז והכל זורם בתוכה. לשים לב שאוטומציה זה לא חוסר מודעות, אלא להפך זה רמה כל כך גבוהה של מודעות שהגוף או התת מודע כבר לקח על עצמו בשביל לשחרר אותנו לעסוק בדברים אחרים. כלומר זה "מודעות על" שכבר לא מעניין לעסוק בה כי אנחנו ממש טובים במודעות הזאת. זה כמו שחקני כדורגל שנותנים לכוכב של הקבוצה לעסוק בדברים החשובים ולוקחים על עצמם את החלקים הפשוטים שעבורם לא צריך מישהו כזה כוכב. והתהליך של מודעות עובד בערך כמו התקנת תוכנה - בהתחלה אנחנו לומדים את הפרקטיקה ומתאמנים ובסוף היא אוטומטית, ובמודעות עובר הדבר הרלוונטי הבא. ולא צריך להאט כדי ללמוד מהתחלה אלא רק לשים לב שפעם לא ידענו איך לעשות אותה, למדנו לעשות אותה, ועכשיו היא אוטומטית - ובשביל זה כדאי קצת להאט ולשים לב למה שקורה בתודעה בזמן התרחיש האוטומטי. וניתן לחזור על הפעולה כמה פעמים כדי לחוש יותר חזק את התהליכים האוטומטיים כמו בתרגיל עם מילים אלא שבתנועה צריך לעשות תנועה קדימה ואחורה כמה פעמים ולא רק קדימה. 
פעמיים 5 דקות. 

- תירגול מוזיקה או הקשבה למוזיקה. בסוף משתחררים קצת מההקשבה לתוך זרימה מוזיקלית, לשחרר את השריר החושב והתופס ופשוט לזרום לאחר 5 דקות מוזיקליות ושיחרור חוזרים לאט לאט לחיים. 

הערות
====

- רצוי לבצע את התרגילים העמוקים של שלוש פעמים 5 דקות, ביחד עם הקריאה איטית של הטקסט וקבלת התחושה שמאחורי המילים 

- ניתן לבצע את התרגילים של כמה פעמים 5 דקות, יותר פעמים ובזמן לחץ פעם אחת. לדעתי אם יש זמן עדיף לעשות שני סבבים במקום להגדיל את הזמן לכל אחד מהתרגילים, אלא אם הזמן המומלץ קצר ואתם רוצים לחוות עוד קצת מהחוויה שבפנים.

- אם לא מצליחים לעשות מדיטציה במשך 5 דקות, אפשר לפרק את זה לדקה-דקה, וככה כשמאבדים פוקוס אחרי דקה שמים לב
שעושים משהו אחר וחוזרים למרכז (חשוב לשים סטופר שסופר את הזמן). בגדול אפשר גם לתת לעצמך ציון כמה היית מפוקס בתרגיל - ציונים מצמצמים את הפוקוס וגורמים להתייחס למדיטציה בתור משימה, בתור תרגיל אמיתי ולא סתם משהו שיושבים ועושים בכאילו. אפשר גם לפרק ל3 תרגילים של 3 דקות.

- אם לא הצלחתם לעשות את התרגיל גם אחרי פירוק לדקה דקה, נסו לתת לזה עוד 5 דקות של דקה-דקה, אל תמהרו לשים וי כדי להגיד
שעשיתם מדיטציה ולעבור לתרגיל הבא. זה באמת חשוב לשים לב לנושאים הללו כי זה כמו מסאג' מנטלי, אבל צריך לעשות אותו. והתרגילים נבנים אחד על גבי השני, אז אם לא הצלחתם את הראשון יהיה לכם קשה להמשיך לתרגיל הבא, כי זה בנוי כמו סולם. 

- למי שהצליח לחוש את עצמו ממש בפנים בתוך ההולוגרמה הרעיונית, ואפילו קצת להתבלבל, זה בדיוק מה שאפלטון הרגיש והבין בפרשנות שלי, ואנחנו באמת לא יודעים מה לעשות עם הדבר הזה איזה כמה אלפי שנים, וכל הדתות והחרטות מהסוג למי שהבין אותן מבפנים זה בדיוק החוויה של מה שאנחנו מנסים לבנות ולהעביר. וזה פשוט עוד פרקטיקה או נקודת כניסה שפיתחתי בעזרת משל המערה של אפלטון, ויש הרבה חירטוטים מסביב אבל יש גם מהות מאחורי כל זה, ואולי יהיה לכם רעיון להבין מה הקטע בכלל? איך אנחנו בתוך ההולוגרמה ולא שמים לב? כאילו מה הקטצ' כי זה נראה לי תעלומה שבינתיים אף אחד לא מבין, ורק לשחזר את החוויה זה כבר די טריקי. 

- ונקודה אחרונה שאם אתם לא מרגישים שהתרגילים הללו מזרימים קצת אנרגיה וחיבור למשהו שמעבר לאגו, תגידו את זה כאן, 
כי לנו חשוב לקבל פידבק ולהשתפר, ולייצר תרגילים מדורגים יותר שמתאימים ליותר אנשים. 
