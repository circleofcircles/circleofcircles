המסע לבניית מרכז
======

קודם כל צריך להבין שלבנות מרכז זה מאמץ ועבודה. המרכז זה הכח שלנו שסביבו נעים החיים שלנו, הכיוון שאליו שטה האניה ואנחנו הקפטן שלה. בשביל לשנות כיוון באניה הזאת, לצאת מההרגלים ומהאמונות המגבילות אל הכח של עצמנו, אנחנו צריכים באימון. אימון שתחילה הוא מופשט קצת, אבל הוא בונה אותנו מבפנים - והאימון הזה מחבר אותנו לעצמנו - למרכז. אפשר לומר שאנחנו בטריות שגם צריכות להטען, וכשאנחנו חיים על הקצה של הכחות שלנו, אנחנו בטריות נטולות מרוקנות, וזה אומר שהאניה שלנו תנוע באינרציה. ויש דרכים גם להתקין את הבטריה שבפנים וגם למלא אותה בתוך השיגרה היום יומית, וגם מחוץ לשיגרה אפשר למלא אותה על בסיס שבועי, חודשי, שנתי או אפשר גם לפתח תחושה מתי הבטריה צריכה הטענה ואנחנו דואגים לעשות פסק זמן בשביל להטעין אותה (בגדול זה המשמעות של חגים וימי מנוחה באופן כללי). מאד חשוב להטעין את הבטריה שלנו על פי עצות מוכחות מדעית, ולא עצות אקראיות כי לפעמים העצות הללו עלולות להפך לרוקן לנו את הבטריה. ולכן באופן כללי לא כדאי לקבל עצות מספרים של עזרה עצמית אלא מספרות פסיכולוגית מקצועית, ומה שאשתדל לעשות כאן זה לחלוק את הנסיון ואת הידע שצברתי, ולהצמד כמה שאני יכול למדע ולהביא הפניות למאמרים רלוונטיים. 

## הההתעוררות לאן הספינה שטה? 

צעד ראשון והכי קטן בהתעוררות זה לכתוב מסמך ערכי ליבה. זה אפילו מגיע לפני המטרות - לשאול את עצמנו מה חשוב לנו בחיים, מה היינו רוצים לתת לאחרים, איך היינו רוצים לחיות את חיינו, ואיך היינו רוצים להזכר אחרי שנמות. השאלה החשובה כאן היא מה הערכים שחשובים לי בחיים ומדוע הם חשובים. לנסות להגיע לעומק הקורה של הנפש שלך, ולפעמים צריך לעשות את התרגיל כמה פעמים שוב ושוב עד שמבינים טוב יותר מה הערכי ליבה שלנו ומה באמת חשוב לנו. בתרבויות מסויימות אנשים היו הולכים להתבודד לכמה ימים, ולצום בכדי להבין את ערכי הליבה שלהם. הנקודה המרכזית כאן היא הפוקוס על מה באמת חשוב לנו בחיים, מה הערך שאנחנו שואפים אליו ומדוע. לנסות לבסס את זה בצורה ספציפית ביותר ולרשום את זה על דף. שימו לב לחיבור בין תשוקה או רצון או חיבור עמוק ,ואז ביטוי פרטיקולרי של התחושה הזאת. הנה דוגמא מהמאמר:

"ריקוד חשוב עבורי כי זה התשוקה שלי, ריקוד הוא כל חיי. הבית השני שלי זה הסטודיו, המשפחה השניה שלי זה להקת הריקודים שלי. המשפחה והחברים שלי גם מאד חשובים לי, אפילו יותר מריקוד. המשפחה שלי, אני לא יכולה לחיות בלעדיהם. החברים שלי, אני הכי פתוחה ואני מרגישה הכי עצמי בסביבתם, וגם ליד אחותי. אני יכולה להיות מוזרה, מצחיקה, מגוחכת והם לא ישפטו ויקבלו אותי כפי שאני. ואני אוהבת להיות יצירתית, אני הכי אוהבת להיות יצירתית בריקוד. כשאני רוקדת ונכנסת לזה או כשאני ממציאה ריקוד  זה פשוט לוקח אותי למקום אחר." 

חשוב מדי פעם לחזור לערכי הליבה ולחזור ולכתוב את המטרה ואת הערכים החשובים בחיים ואת הביטוי שלהם. מדי פעם צריך לבחון את הכיוון הזה כי אנחנו מתבגרים הכיוון עלול להשתנות, אבל חשוב לדעת מהו ולחשוב עליו. 

[מאמר](https://www.ncbi.nlm.nih.gov/pubmed/24405362)

## ניהול יום יומי? 

לאחר שהבנו לאן אנחנו רוצים להשיט את הספינה, בתנאי שהיא לא שטה בכיוון הנכון, או עלולה לסטות מהנטיב מדע פעם ואנחנו יודעים זאת, עלינו להכניס מודעות יום יומית. 

#### מדיטציה 2 דקות

הדבר הכי פשוט שעליתי עליו ואין לי לצערי בסיס מדעי עבור זה, הוא מדיטציית 2 דקות בבוקר ו2 דקות בערב. השאלה שאנחנו צריכים לשאול את עצמנו בבוקר היא: מה עלול להסיט את הספינה שלנו היום מהנטיב? ממש צריך ללמוד מה מסיט אותנו, לשים לב אליו, לחשוב קצת בבוקר מה עלול לקרות ומה אנחנו יכולים לעשות כדי למנוע את זה. הספינה לא תמיד תשוט בכיוון שאנחנו רוצים, הים הוא גלי יש הרבה זרמים, אבל אנחנו יכולים לשים לב שמצידנו ההגה מופנה בכיוון הנכון ואנחנו ממשיכים בצעדים קטנים לנוע בכיוון הנכון. השאלה שצריך לשאול בערב היא האם הצלחנו לנוע בכיוון, ואם לא מה עבד לא טוב ואם כן לנסות להבין מה עשינו נכון. נקודות לשימור, ונקודות לשיפור. וצריך לעשות את זה כל יום - וזה בערך 5 דקות ביום שיהפכו לכם את החיים. כל אחד יש לו 5 דקות אקסטרה בחייו, בשביל להגיע לחלומות ולשאיפות ולערכים החשובים לו. אם יש משהו שאתם לקחת מכאן עם מינימום מאמץ ומקסימום תועלת, אז זה שתי דקות של מודעות בבוקר ובערב. לא צריך מעבר לשתי דקות הללו בשביל להתחיל להכווין את הספינה שלכם בתוך ים סוער של החיים. 

#### מדיטציה שעה 

למי שרוצה לחוש את חוט החיבור הרוחני - פסיכולוגי, ההטענה האמיתית של הבטריה אני ממליץ על מדיטציה של שעה. גם זאת מדיטציה ניסויית ואם מישהו רוצה ללכת על מדיטציה יותר בדוקה (אך בעיני יותר משעממת ופחות אפקטיבית) מוזמן לקרוא על כך באינטרנט, והכי חשוב לתרגל כל יום.

[מדיטציית שעה](../../practices/hour_meditation.md)
[תועלת המדיטציה](https://liveanddare.com/benefits-of-meditation/)

#### תירגול ממוקד למטרה ספציפית

אחד הדברים היותר מזיקים בספרות עזרה עצמית זה מה שנקרא אישור עצמי או אפירמציה. אתה מסתכל במראה ואומר לעצמך אני טוב, אני חתיך, אני מאושר. הדבר הזה אולי יגרום לכם להרגיש טיפה יותר טוב עם עצמכם, אבל כנראה די יזיק לתוצאות שאליהם אתם שואפים. אם אתם רוצים להצליח במבחן ורוצים להתכונן, לדמיין את עצמכם מתכוננים למבחן דוקא עלול להזיק לכם - המנגנון הפסיכולוגי עובד הפוך, אתם מסתפקים בדמיון במקום בהשקעת מאמץ. המח חושב שאתם קצת לומדים למבחן על ידי זה שאתם בעצם רק מדמיינים את עצמכם עושים את זה, ובפועל מפחית את הסיכוי שבאמת תתכוננו אליו בפועל. שלא לדבר על כך שאתם מתחילים לחיות באשליה מנותקת מציאות לגבי עצמכם אם אתם מתחילים להאמין באישורים עצמיים, ישנו סיכוי לא קטן שתתחילו דוקא לזלזל באישור עצמי שכזה ולהיות עוד יותר מבועסים, בגלל שהוא לא מציאותי. 

הדבר הזה ניתן לפיתרון יחסית פשוט - אבל הפיתרון הזה הוא חיוני, ואם לא נשתמש בו ונחיה רק בדמיון האשלייתי קיים סיכוי של נזק. הפיתרון אומר דבר פשוט: תעמיד מול עצמך את האני המדומיין שמצליח להתכונן למבחן, ואת האני עכשיו שלא מתכונן אליו. הניגודיות הזאת מכניסה קונטרסט מאד חזק בין הרצוי למצוי, הקונטרסט הזה לא נעים - הוא מייצר דיסוננס פנימי שבסופו אנחנו בעלי סיכוי גבוהה יותר להצליח לעשות את המשימה (צריך מקור). מה שראוי לציין שזה דוגמא לדיאלוג פנימי, וראה את התרגיל בהרחבה, כאן בספר. 
