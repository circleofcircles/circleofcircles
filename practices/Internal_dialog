פירוק פנימי לאישיות
======

לרוב האנשים ידוע שאצל פרויד יש איד-אגו-סופראגו, אבל מעטים שמים לב לכך שהרבה פעמים תכונה אישיותית אחת בתוכנו משתלטת ומתחילה להיות דינאמית על פני האחרות. דיאלוג פנימי תוך אישיותי מאפשר לנו להבין את הזויות השונות של המנגנונים הפנימיים שדוחפים אותנו, לפרק את הדחפים ואת הקונפליקים הפנימיים למריביהם השונים ולתת לכל אחד מהם קול - ובכך לייצר דיאלוג פנים אישיותי. 

בפסיכולוגיה יודעים לפרק את הקונפליקט הבסיסי ביותר באישיות של אדם לשני מרכיבי יסוד. האחד זה מח קוף זה שדואג למה שיש עכשיו ורוצה להנות מהרגע, וזה שחושב בצורה אנליטית וארוכת טווח. אני מוסיף עוד אישיות נוספת, המורה - וביחד מייצר דיאלוג פנימי בין שלושת האישיות בתרגיל הזה. 

האגו - האני - המורה
=====

האישויות שאני מפרק את עצמי אליהן, קשורות לגודל המעגל שאותו כל ישות מייצגת: 

האגו - מייצג את הישות שקיימת עכשיו, כשהיא שמחה או עצובה, שהיא רוצה להנות ולא לסבול, שרוצה שהחיים יהיו מענינים ומהנים.

האני - האני רואה את עצמו כישות אחת שחיה 80 שנה ביקום, וחלקים שונים בה מנסים לדאוג לחלקים אחרים. כלומר המבוגר האחראי שחושב על כולם במיוחד על העתיד, אבל גם דואג ללמוד מהטעויות של העבר ולהבין מה כשל ואיך לתקן. הישות הזאת סה"כ דואגת לאינטרסים של כל האגואים של כל תקופת החיים. כמובן האני דואג גם לטווחים בינוניים, מה אנחנו דוחים עכשיו, מייצר תוכנית פעולה ודואג ליישם אותה. 

המורה הוא ישות גבוהה שאחראית על המעגלים הגדולים יותר של החיים - האספקט התרבותי, הביולוגי, הקיומי. הוא אחראי לדאוג שכולם מסתדרים ומשחקים יפה, הוא אחראי מעבר למה שהאני דואג לעצמו ולהצלחה שלו, אלא חושב על הכלל ועל הפרספקטיבה של משפחה, שבט, אנושות וכו' כלומר כל דבר שאנחנו חלק ממנו אך הוא גדול מאיתנו. 


הדיאלוג
=====

התרגיל הבסיסי של הדיאלוג הוא לתת לכל אחד זמן קבוע (דקה או שתיים) לבטא את השקפתו ודעותיו ומחשבותיו מתוך הפרספקטיבה שלו על הנושא המדובר. רוב האנשים לא מודעים כלל מתוך איזה פרספקטיבה הם מסתכלים על נושא מסויים, וזה מייצר קושי פנימי ודילמות מעיקות נטולות פיתרון במקום דיאלוג פנימי עיקש בין האישיות השונות.

בסופו של דבר צריך להבין שכל חלקי האני רוצים דברים דומים ועובדים ביחד להגיע למטרות משותפות. אך יש גם לשים לב שהחכמה לפי הפסיכולוגיה זה לתת יותר קול ולהשקיב במיוחד ל"אני" אבל תוך כדי ה"אגו" צריך להיות מאד מרוצה מהמקום שאליו מוביל אותו האני. 

במילים פשוטות אם אתם כל הזמן מכריחים את עצמכם לעשות משהו שאתם לא אוהבים - אתם סובלים בשביל העתיד, אתם לא נהנים מהחיים. אם אתם לעומת זאת רק נהנים מהרגע אתם שוכחים את התמונה הגדולה. על פי הפסיכולוגיה יש צורך לראות תמיד את התמונה הגדולה, ולעשות את המאמץ הראשוני להתגבר על העצלנות ושאר הדברים שעוצרים ברגע, אבל בסופו של דבר חשוב גם להנות מהפעילויות שאנחנו עושים. דוגמא פשוטה היא לשחק כדורסל לעומת לשחק משחקי מחשב. זה יותר קל לשחק במחשב, אבל זה יותר בריא לשחק כדורסל. כנראה לשחק כדורסל זה גם כיף, אבל יש מחסום ראשוני שצריך להתגבר עליו - צריך לקום, להתקשר לאנשים, ללכת לאנשהו, כל אלו לא כיפיים בפני עצמם, אבל בסה"כ בסוף גם חשוב להנות אחרי ההתגברות על המחסומים הראשוניים. כלומר האופטימום נמצא בדברים כאשר האגו נהנה והאני מרוצה. 
