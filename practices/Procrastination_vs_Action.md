דחיינות
======

אני חושב שכולנו מכירים את הבעיה שכל פעם אנחנו בוחרים לדחות עוד ועוד עשיה מסוימת כאשר אנחנו יודעים שהיא חשובה, חיונית או משהו שהיינו רוצים שיקרה. 

פיתרון הכי קל לדחיינות זה החלטה שאנחנו מפסיקים לדחות ומתחילים לעשות. הבעיה בפיתרון הזה שהוא לוקח מאיתנו הרבה כח רצון, כאשר כח הרצון שלנו מוגבל - ואנחנו אולי נרצה להשתמש בכח רצון הזה לדברים אחרים יותר חיוניים לנו. זה נשמע כמו הצדקה לדחיינות, אבל לא. זוהי הצדקה לא ליישם אסטרטגיה לא אפקטיבית לבעיה שהיא נפוצה. כמובן גם אסטרטגיה לא אפקטיבית יכולה לעבוד מדי פעם, כי אם היא לא היתה קיימת לא היינו פיזית מסוגלים לעשות משהו כזה. הנקודה שלי שלהכריח את עצמך לעשות משהו צריך להיות אחת האופציות על השולחן, אבל האופציה האחרונה על השולחן כי זה מה שמבדיל בין חיים מהנים לחיים שבהם אנחנו מרגישים סטרס. כמובן גם להרגיש רמה מסויימת של סטרס זה דבר שאולי חשוב, אבל הנקודה כאן שסטרס מוביל למוטיבציה מוגבלת מה שמגביל משמעותית את כמות הדברים שנוכל לעשות עקב סטרס, וכמות השחיקה שמוסיפים תחומים שדורשים סטרס מתמיד. כלומר רצוי להמנע ממנו כמה שאפשר - כי ידוע שצריך אותו בכל מקרה. 

זוית נוספת
====== 

דחיינות נולדת מתוך קונפליקט אישיותי. ביו האישיות של עכשיו שרוצה לעשות משהו מהנה וקליל, לבין האישיות שרואה את התמונה הגדולה יותר. האישיות הזאת שנמצאת בסקאלת זמן יותר גדולה - מודעת לצורך לעשות משהו בהקשר רחב יותר. המאבק הנפשי הזה בין שתי האישויות של האדם הוא בעייתי - והוא מקור הסטרס. 

יש אספקט נוסף בדחיינות והוא שהסטרס עצמו - הקונפליקט הפנימי המתמשך הוא לא נעים. הוא לפעמים יותר לא נעים מאשר העשיה או האי עשיה עצמם. כלומר נגיד אנחנו דוחים לשטוף כלים, התחושה של הקונפליקט הפנימי והתיזכור הפנימי שזה מה שצריך לעשות ודחייתו פחות נעימה מהשטיפת כלים עצמה. 

הפיתרון
===== 

הפיתרון שלי לדחיינות בנוי מכמה שלבים: 

א. ההכרה בכך שדחיינות מתרחשת. כלומר רק לשים לב שכל פעם שעולה הנושא המסויים הזה לפרק היום, אנחנו מנסים להכחיש אותו ואומרים לעצמנו נטפל בו אח"כ. להפסיק להגיד את זה לעצמך ובמקום זה להגיד לעצמך - אני דוחה כאן משהו, כי הוא כנראה מעלה איזשהו רגש שלילי, או מצריך מאמץ וכו' ובוא נחשוב מה אפשר לעשות בשביל להפסיק לדחות. 

ב. לאחר שהבנו שדחיינות קורית אנחנו יכולים להבין שיש מערך רב של שיטות התמודדות עם הדחיינות הזאת. השיטות הללו יכולות להמיר כח רצון בזמן. כלומר יש מערך פתרונות שלוקחים זמן ומאמץ שונה, והאופציה החסכנית ביותר בזמן אבל היקרה ביותר עבור המבנה הנפשי, המוטיבציה וההנאה זה הכרח פנימי. אבל זוהי רק אופציה אחת - וצריך להבין שיש מספר אלטרנטיבות שאפשר לבחור מבינהן. 

ג. רשימת האלטרנטיבות: 
- התבוננות מדיטתיבית. לחקור בנפש מה המנגנונים שדוחפים אותי לעשיה ומה מונע אותי מהעשיה. 
- להוציא את זה החוצה ולבקש עזרה, מחברים או מבעלי מקצוע. 
- להפוך את הדבר הלא מעניין הזה למעניין. להתחיל להזדהות עם הנושא הנדחה על ידי שהוא הופך לתחביב. 
- להכריח את עצמך לעשות את זה כי זה הכי מהיר וקל. 
- להפעיל מערכת ענישה ופרסים עצמיים. 
- לעשות את הדבר הנדחה תחת השפעה של גראס, ולראות איך הרגשת אז ומדוע זה לא היה כזה קשה? 

זוית נוספת לפיתרון
=====

ברגע שזיהינו דחיינות אנחנו יכולים לשבת ולנהל דיאלוג פנימי בין האישיות בסקאלת זמן השונות, מה כל אחת מרגישה ומדוע לדעתה צריך כן או לא לעשות משהו. במקום לתת לדמות האחראית להתבטא בצורה מאד שיטחית לחלקיק שניה - ניתן לה לדבר אבל לא בהכרח נקבל אותה. נתן גם לדמות השניה שלא רוצה בכלל לעשות זאת אלא להנות - להתבטא. נודא שאנחנו מבינים את הקונפליקט הפנימי טוב, ואז נוכל לחשוב מה עושים. 

מה שקורה בדרך כלל הבעיה של דחיינות קשורה גם בחוסר תוכנית פעולה - או תוכנית פעולה קשוחה מדי. אז בהתחלה עושים תוכנית ורושמים מה בכלל צריך לעשות, מפרקים את הכל למטלות קטנות. ובלי לחץ מתמקדים על מטלה אחת בלבד פשוטה וקלה - העיקר להפסיק לדחות. כאשר אנחנו דוחים גם אותה, זה אומר שלא פירקנו טוב את המטלות. חשוב גם לעשות הפסקות באמצע הפעילות ולתת לכל אחד להתבטא בצורה בריאה. כלומר האגו צריך את המנוחה ואת המשחקים שלו, ולא צריך לכפות עליו בכח, רק לתת פוש לפעולה קטנה - שבדרך כלל לא מפריעה לאגו יותר מדי, מה שמפריע בדרך כלל זה ההתעסקות הארוכה והמעייפת, וכאשר לא ברור בכלל מאיפה להתחיל ומה לעשות. כאשר יש פעולה קטנה ותחומה - הדחיינות בדרך כלל לא כה חזקה לפעולה הספציפית הקטנה הזאת.  
