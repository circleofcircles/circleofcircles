מדיטציית ניגודיות
===== 

המדיטציה הזאת טובה למצב שבו אתם דוחים או לא מספיק ממוקדים במטרה שאתם רוצים להשיג. זוהי גירסה קצת משופרת שיש בה גם קצת מן החכמה האינרגטית וגם מהדיאלוג הפנימי וגם מבוססת על המדע. רצוי לעשות אותה בסייקלים של 6 דקות, ורצוי כמה פעמים. 

דמיינו את עצמכם במצב שהייתם רוצים להיות. תחושו את כל הפרטים של המצב שבו השגתם את המטרה שלכם, דמיינו את עצמכם מבסוטים ומרוצים מזה. מאד חשוב להכנס לפרטים, וגם להזכר במצבים בעבר שהצלחתם אם יש לכם דוגמאות לזה. עשו זאת במשך דקה. 

- לאחר מכן הרגישו איפה אתם עכשיו, ואיך תרגישו אם לא תעשו את המאמץ שצריך ותמשיכו לדחות. פה רצוי לציין שלא צריך להרגיש רע, פשוט להבין שאתם לא שם, שאם לא תעשו את המאמץ אתם תשארו באזור הנוחות, האזור שעד כה מנע מכם להשיג את המטרה בצורה שהייתם רוצים להשיג. נסו להיות טיפה פסימיים לגבי הסנריו הסביר הרע יותר שעלול להתרחש. גם זה עשו במשך דקה. 

- חיזרו למצב הטוב ולדמיון הטוב, אך הפעם קצת לזכור את המצב הרע. גם זה דקה. 

- עכשיו חיזרו לתחושה הלא נעימה למצב העכשוי שהוא לא משהו, ונסו להרגיש איך הדמיון החיובי מזרים לכם את המרץ ואת האנרגיה. ראו את האנרגיה החיובית בתור בלון מעופף, ונסו להבין שאתם לא שם אבל אתם עלולים להיות שם, נסו לקבל משם את הכח, אבל עדיין להשאר על הקרקע. פיתחו ערוץ תיקשורת פנימית עם הדמיון החיובי מתוך המצב השלילי, נסו להבין שיש אפשרות לגעת בו, אם מתאמצים. גם זה דקה. 

- חיזרו למצב החיובי ונסו להבין שהוא אשליה, אתם בתוך בלון מעופף ותשארו לעופף ככה אם לא תעשו כלום. נסו לשלוח משם "אנרגיה" חזרה למציאות, נסו למקד את הדמיון הנעים, למציאות הלא נעימה והקשה. פנו למציאות שבה אתם מתקשים, הסתכלו על עצמכם הלא מצליח, נסו לעודד אותו, תנו לו יד, תעודדו את עצמכם. גם דקה. 

- לבסוף תחזרו לתחושה הלא נעימה וראו שאתם עדיין בתוך תרגיל דמיון, אבל נסו להרגיש את המרץ שהתרגיל הזה נתן לכם, נסו לחוש את היד שהושיט לכם הדמיון החיובי, נסו לתפוס את היד הזאת ולהרגיש שלא הכל אבוד, שיש תקווה ושצריך לעשות. נסו למקד את האנרגיה בעשיה, לקבוע לכם זמן של כמה ומתי אתם מתכננים להשקיע למען המטרה הזאת. נסו להיות קונקרטיים, מה אתם הולכים לעשות, באיזה שעה, במשך כמה זמן. לתכנן ממש את היום ולקבל מרץ מהתרגיל. 

## סיכום

רצוי לחזור על התרגיל כמה פעמים, עד שמתרגלים למעבר הזה בין החיובי לשלילי, ומתרגלים לדיאלוג הפנימי בינהם. תחשבו שפתחתם בתוככם קו תקשורת בין האני האופטימי לאני הפסימי, והאני האופטימי מנסה למשוך את האני הפסימי למעלה, והאני הפסימי עם היותו קצת פסימי משתדל באמת לעלות. אתם נמצאים היכנשהו באמצע, ואתם עולים ביחד עם האני הפסימי בתוך הבלון האופטימי, אבל צריך להבין שהעליה הזאת היא מהקרקע לא מתוך עפיפונות וניתוק מהמציאות. חשוב להרגיש את המציאות ואת הקושי שיש בה כל הזמן ולא להתנתק. במקום מסויים אתם כל הזמן מדלגים בין שתי התחושות, החיובית והשלילית. 
