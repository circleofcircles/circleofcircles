מטרת המדיטציה
=====

המדיטציה הזאת היא מתקדמת, והיא נועדה לעזור לתרגל שימת לב ביום יום למנגנוני התודעה החזקים ביותר. המקום שאליו לוקחת המדיטציה היא תחושת מטריקס מאד מאד חזקה, כל רגע היקום נולד מחדש - והסתכלות על שדה התודעה. הצלחת התודעה מוחשית ביותר כאשר הולכים ברחוב וזה מאד מזכיר את הסצינה בסרט מטריקס כאשר ניאו מגיע לראשונה לתוך המטריקס המלאכותי (איפה שיש את הבחורה עם השימלה האדומה). לדעתי זה פשוט כיף, ואחת החוויות החשובות שניתן להגיע ללא שום חומרים. 

תחושת ההולוגרמה: 
=====

- האובייקטים לא קיימים - להסתכל עם מיקרוסקופ על דברים 
- ההכרה שהמח מוחק את התובנות הקטנות כדי לתפקד אבל הם שם
- ההכרה של המודל המתחדש - תמונת העולם המנטלית
- הכרת הזמן - להרגיש נולד כל חלקיק שניה מחדש
- לשנות את פריים היחוס - הכל מתרחש בתודעה.
- לשים לב שהאני חלק מהמודל - התקוות, הפחדים, הרצונות.
- הזהות שלנו מפוצלת. אנחנו כל פעם מישהו אחר - שחקנים על במה
- הכל מתרחש בתודעה - הכל זה זיכרון, מודלים מנטליים, ציפיות, התנהגות על פי כללים

הכרת רגע האיבוד וההזדהות
=====

- לשים לב איך אנחנו כל הזמן חיים את עצמנו דרך מחשבות על ישויות ותודעות אחרות 
- בזמן עשיה לראות איך אנחנו מאבדים את עצמנו, במיוחד הזמן אינטרקציה עם אדם אחר 
- לשים לב שברגע שנפסיק לעשות מדיטציה הכל חוזר למצב ה"רגיל" זה צורה של איבוד זהות לתוך ה"רגיל" הנ"ל

חווית התודעה הקולקטיבית:
=====

- כל אדם אחר הוא פלנטה אחרת - חייזר 
- הגוף, הלבוש, הרגש, שפת גוף ושפה מדוברת זוהי דרך תקשורת בין חייזרים - פרוטוקול תקשורת 
- ההטל שאנחנו עושים מההתנסות שלנו על הציפיה והפרשנות שאנחנו עושים לאינטרקציה עם אדם אחר
- הכרת ההזדהות עם הקבוצה, השלב שמעבר לפרוטוקול תקשורת. אנחנו עלה בעץ החברה


הסבר מורחב
=====

## ההולוגרמה 

- ההסתכלות במיקרוסקופ או להתקרב ולהתרחק מפרק את המציאות. בהתחלה צריך לעשות את זה מכנית ולהבין שאנחנו מפספסים פרטים רבים מהמציאות שקיימים בתוכה. אנחנו חיים בתמונה נוחה אך שגויה לחלוטין שמפספס כמעט הכל. 

- בתרגיל השני פירוק המציאות מכה בנו בפנים. אנחנו מבינים שאנחנו חיים באשליה. אנחנו רגועים אבל אנחנו לא שמים לב לרוב מוחלט ממה שקורה סביבנו. זה תובנה שצריכה לשקוע. 

- בתרגיל השלישי אנחנו לוקחים את זה צעד אחד יותר עמוק. אנחנו מספרים לעצמנו סיפורים, מי אני איפה אני נמצא בן כמה אני וכו' כל אלו הם סיפורים שאנחנו מספרים לעצמנו בכדי להסתיר את התהום של הלא נודע המוחלט. הסיפורים הללו מרגיעים אותנו, נותנים לנו תחושת שליטה, רוגע, וביטחון. אך התרגיל מבקש לשחרר את התמונות הללו ולחוש את התודעה הטהורה נטולת כל מבנה מנטלי באשר הוא - להסתכל על התהום. להסתכל על המקרן במקום על המוקרן לתודעה. כמו בקולנוע במקום להסתכל על הסרט להסתכל על המקרן שמקרין את הסרט. 

- תחשבו על עצמכם בתור ישות שמשתנה עם הגיל. תחשוב מה יהיה איתכם עוד שנה או עוד חמש שנים או עשרים שנה, תראו שאין לכם מושג. תחשבו על אנשים לפני השואה או לפני 9-11 איך הם היו רגועים וחשבו שהיקום מתנהל בצורה צפויה וברורה ואז הם מגלים שלא. השהלכה שלנו לעתיד מרגיעה אותנו, אבל היא אשליה, רצוי להרגיש אי נוחות מסויימת שיש ברוגע האשלייתי בהשלכה העתידית של עצמנו. הנקודה כאן שכל רגע הוא בלתי צפוי, והרוגע שלנו נובע מאשליה של התאמה בין השלכה מנטלית למה שקורה בו באמת. 

- אנחנו מכונת קלט פלט. נגיד אני מסתובב בחדר, אז במקום מסויים יש לי נקודת יחוס של "אני מסתכל לכיוון חדש". כלומר אני לוקח בברירת מחדל את הנקודת יחוס שהחדר הוא סטטי. אבל זה שגוי - אני יצרתי נקודת יחוס בתוך התודעה שלי, ובעצם כל שניה יש קלט חדש, שמסתנכרן עם תמונת העולם הגדולה. וגם הפלט-קלט מסונכרנים כל כך טוב שאנחנו לא שמים לב שיש איזשהי פעולה תודעתית אקטיבית שכל הזמן מקבלת חיזוק מהסביבה. 

- כאשר אנחנו מקוים למשהו, כאשר אנחנו נאבקים עם עצמנו, כאשר אנחנו רוצים שמשהו יקרה אבל דוחים או מתקשים, זהו מאבק פנימי. העמידה הנוכחה מול התהום הזאת של עצמנו, זה ההכרה הפנימית האמיתית שלנו ושל המגבלות שלנו. אנחנו פוגשים את הגבול העצמי, אנחנו פוגשים את העיגול המדומיין ואת הפחד לעבור אותו. דוקא בגבול הזה אנחנו פוגשים את האני האמיתי, ללא המסכה וללא האשליה. לפגוש את הפחד, את היאוש, את התקווה את הרצון - להגיד להם שלום, אתם חלק מהתודעה שלי, חלק מהמבנה המנטלי שלי, חלק מהאשליה שאני מצייר לעצמי. פשוט לפגוש את עצמך במקום הזה, זה עדיין הכל תודעה. זה עדיין אני - אבל האני בלי המסכות ובלי האשליות. 

- יש מקומות שאנחנו מרגישים את עצמנו שולטים, מבינים מכירים. זה המקום שבו אנחנו בטוחים בעצמנו - אנחנו המלכים של היקום הזה, אנחנו האומנים. מצד שני ישנו יקום שבו אנחנו נטולי שליטה, פוחדים, חוששים ודואגים ממה שיקרה. אנחנו צריכים אומץ בשביל לשבור את המחסומים, אנחנו צריכים התמדה ועבודה. כל אחד הוא אדון ועבד. אלו שתי דמויות בסיסיות ובכל אחד יש אותם. כל רגע מחדש אנחנו מוצאים את האדון שבתוכנו ואת העבד שבתוכנו, את הישות הנכלאת והחוששת, הלא מבינה והזקוקה לעזרה, ואת האדון שיש בו את כל הידע ואת הביטחון. לפגוש את הדמויות הללו - לפגוש את הדמויות שלנו, לפגוש את המשחק תפקידים שאנחנו משחקים בו. זה רק משחק - אין מישהו בחוץ שמכריח אותנו לשחק דמות כזאת או אחרת. אנחנו בוחרים לעשות זאת. 

- עכשיו צריך לשלב את הכל ביחד. יש תחושה אחת כללית שצריכה להתרחש. 
-- היקום מתחדש בכל רגע 
-- תחושת האטת זמן ומודעות לכל רגע מחדש
-- תחושה שאנחנו חיים בתוך משחק מחשב תלת מימדי, או סרט תלת מימדי
-- אנחנו גם שחקן דמות ראשון, וגם דמות שלישית
-- שימת לב לשליטה האשלייתית ולדמות שאנחנו נותנים לעצמנו 
-- שימת לב ללא נודע ולרוגע שמסתיר אותו. הרוגע שנובע מתחושת ההכרה של חוקי המשחק

## ההזדהות והאיבוד 

- יש בנו התקנות פנימיות. כל קול פנימי שלנו הוא הד של דמות מנטלית שמותקנת לנו בתודעה. מי הן הדמויות הללו? האם אנחנו חיים את עצמנו דרך אותן דמויות? מה הן יגידו עלינו, או האם אנחנו מתנהגים כמוהם כי זה מה שהתרגלנו אליו? איזה מהחברים ומהדמויות היינו רצינו שיהיו לנגדנו תמיד? מי הם האנשים שהיינו רוצים לחיות את עצמנו דרכם? זה נקרא בעולם השמאני - רוח. הישות שאנחנו נותנים לה להוביל אותנו. זה יכול להיות גם אנחנו בזמן אחר, חבר, מורה, הורה, אח, ישות דמיונית, סיפור שאנחנו חיים בתוכו. כל זה תמיד חלק מהאגדה שאנחנו מספרים לעצמנו וחיים את עצמנו דרכה. להבין שזה מה שקורה ולהבין שאנחנו בעלי הכח לכתוב את האגדה של עצמנו. 

- אם יש אפשרות לדבר עם אדם אחר, לדבר ולראות איך העולם הפנימי שלנו מצטמצם בכדי להשקיע את המאמצים לא "לפשל" באינטרקציה עם אדם אחר. אם אין עם מי לדבר לעשות משהו, לנקות או לסדר. לשים לב איך אנחנו מאבדים את עצמנו בפעולה הזאת, איך המיקוד בעשיה מפזר לחלוטין את המדיטציה. האיבוד זהות הזאת בתוך הפעולה ובתוך העשיה זה בדיוק הנקודה של התודעה, ההזדהות האוטומטית עם הפעולה. 

- לאחר ששמנו לב שאיבדנו את עצמנו בתוך העשיה או השיחה עם אדם אחר. צריך לחזור למדיטציה. הנקודה כאן זה להבין שהדיכוטומיה הזאת בין האני ה"רגיל" שבו כאילו לא קורה כלום והכל "רגיל" לבין כאשר אני עושה מדיטציה שבה כאילו מתרחשים תהליכים "מודעות" זה אשליה. תמיד התודעה שולטת, והשאלה היחידה היא האם אנחנו נעלמים בתוך הזרם, או שולטים בו. והשליטה בזרם זוהי מיומנות, שבהתחלה צריך לתרגל לאט. 

## האחר והקולקטיב

- הניסוי המחשבתי שראוי לחשוב עליו זה מפגש עם חייזרים. כנראה שהם יהיו דומים לנו במידת מה, אבל בפועל שונים מאד ונצטרך לדבר איתם בשפה משותפת שנמצא ביחד. עכשיו תחשבו שכל אדם הוא חייזר כזה, הוא עם גוף דומה לנו, אבל עדיין בפנים כל אדם מאד מאד שונה מאדם אחר. השפה פנמינית של כל אחד היא יחודית לו. כלומר ברגע שנציץ על האדם השני מחוץ לפרוטוקול תקשורת, או נקשיב לו ממש טוב, נראה שהוא רואה את העולם מאד שונה. מאד שונה - שפת הנפש שלו שמחוץ למילים היא אחרת לגמרי. 

- כל דבר שאנחנו מחצינים, הדרך שבה אנחנו מבטאים את עצמנו החוצה זה הדרך שבה אנחנו מבטאים את הסטייט הפנימי שלנו לאנשים אחרים. מה שאנחנו לובשים, איך שאנחנו מדברים, איך שאנחנו הולכים והתנועות שאנחנו עושים זה הכל משדר לסביבה מי אנחנו. אנחנו פוגשים אנשים אחרים ומיד עושים עליהם מליון הנחות, מתוך כל המידע שאספנו לגביהם. 

- אי אפשר להוציא את העצמי מתוך האינטרקציה עם אנשים אחרים. האחר זה האחר שנמצא באינטרקציה איתי, והאחר הזה הוא שיקוף שלי, הוא מושפע מאיך שאני מדבר עליו, ממה שאני מקרין, וממה שאני מצפה. האחר איננו אחר הוא אני - כי גם התגובות שלו מפורשות ומגובשות בהתאם לעולמי הפנימי. לכן האחר הוא שיקוף מראה של האחר הפנימי שלי, שהוא צורה של אני. במילים פשוטות אם אני מפוחד ואני מדבר עם אדם אחר הוא יחוש את הפחד והוא כנראה גם יהיה לחוץ קצת, כי הפחדתי אותו. זה נכון לכל צורה של אנרגיה. 

- כולנו חלק מהתרבות, מהחברה, מהאנושות, מהביולוגיה. אנחנו לא באמת חייזרים למרות שהשפה הפנימית שלנו היא שונה. בסופו של דבר אנחנו מצליחים לתקשר כי התפתחנו ביחד. גם חייזרים יהיו חלק מאותו יקום, אבל בני אדם יותר דומים כי למדנו אחד על השני הרבה, למדנו שפה משותפת גדלנו באותו מקום על אותם סרטים אכלנו את אותו אוכל וכו'. כולנו חלק מאותו עץ.
