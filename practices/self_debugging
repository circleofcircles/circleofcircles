דיבוג עצמי
=====

בתור אחד שבא מתחום התוכנה - מאד טבעי לי הדרך שבה בעולם התוכנה מתייחסים לכל מיני כשלים במערכת. לקחתי את הנסיון הזה וישמתי אותו בחקר עצמי. נראה שהדבר הגיוני ופשוט, אבל אין לו יסוד אמפירי מלבד מנסיון שלי. 

בעולם התוכנה כאשר מוצאים באג - דבר ראשון שנדרש זה היכולת לשחזר אותו. כלומר למשל כאשר יש התקעות מסויימת בתחום מסויים, קודם כל צריך לנסח אותה, ולתת מתכון איך לשחזר. כלומר פשוט להיות בטוח שהדבר מובן ומוגדר היטב. כלומר למצוא נסיבות ברורות וחד משמעיות שבהן יש כשל מסויים באישיות או ברציפות בין רצון לביצוע.  

דבר שני - וזה משהו שקצת שונה באדם מאשר בתוכנה, זה היכולת למצוא נסיבות שבהן הבאג לא מתרחש. הרבה פעמים בתוך הדרכות כלשהן, בנסיבות שבהן הכל "זורם" ו"חלק" ההתקעות הזאת איננה קיימת. כלומר בנסיבות אחרות, ובתנאים אחרים - כמעט אותה ההתקעות כלל לא קיימת. 

כלומר אנחנו מניחים שהצלחנו להביא את עצמנו למצב שבו בצורה עיקבית, התקעות מסויימת מתרחשת במצב א' אך לא במצב ב'. והצלחנו לשחזר בצורה מדוייקת את המצב הזה. 

מעכשיו כל מה שנשאר לעשות זה לחקור מה ההבדל המדוייק בין מצב א' למצב ב' - לבודד משתנים. כלומר לעשות וריאציות של סיטואציה א' וסיטואציה ב' ולנסות למצוא רצף בין א' לב' כך שהמשתנה המכריע ביותר יהיה ברור. 

והשלב האחרון ברגע שהצלחנו להבין מה ההבדל המדוייק בין א' לבין ב' - הבדל שהצלחנו לשחזר בצורה עיקבית ולבודד מקסימום משתנים שאפשר, כל מה שנשאר זה לייצר תקשורת פנימית בין המצבים. התקשורת הפנימית היא או הקלטה או רישום במצב ב' כך שמצב א' יוכל לגשת, לקרוא ולהבין מה ההבדל הפנימי שקורה בין שני המצבים שגורם לתקיעות. יותר מזה מצב ב' יצטרך להשקיע ממרצו ומהפוקוס שלו להבין מה קורה בתוכו, ולתקשר את ההתרחשות הזאת למצב א' כך שהלה יוכל להעתיק ולשחזר את המצב של הצלחה. 

בגלל שרוב בני האדם לא תקועים אלא פשוט לא שמים לב ולא חוקרים את ההצלחות שלהם, לפעמים מצב א' זהו מצב ברירת מחדל. כלומר התקשורת יכולה להיות בין מצב שבו יש לנו התעוררות למצב רגיל. אם הצלחנו לשחזר את ההתעוררות בצורה עיקבית, כל מה שנשאר לנו לעשות זה לייצר תקשורת פנימית בין המצב הער - ולהסביר לעצמנו מה יש בנו באותו מצב שחסר לנו בדרך כלל או במקומות אחרים. עצם הניתוח הזה כבר שם אותנו במסלול מחקר עצמי שבו אנחנו מנסים לשמר את ההשגים שלנו ולשכפל אותם. כלומר יש בזה אלמנט אבולוציוני של מנגנונים שאנחנו חוקרים ומנסים לבדוק במצבים השונים ולשים לב לאלמנטים האפקטיביים ולשמר אותם. 
