האח הגדול - רמה אפס
=====

תחשבו על ניסוי מחשבתי כזה. אתם לוקחים אנשים לאי בודד שם הם יכולים לשרוד בעיקרון, ומשחררים אותם לעשות מה שבא להם ולהסתדר בינהם איך שבא להם. בעיקרון על האי הזה תתפתח תרבות מסויימת - כללי התנהגות. חשוב לציין שהאנשים על האי צריכים להרגיש כובד מסויים למה שהם עושים כלומר הם לא מייצגים רק את עצמם, אלא יש מליונים של צופים, הם הפכו כבר לממים.

אם תחשבו על זה רוב האנשים חיים ככה - הם חיים בתוך חוג חברים מצומצם וחוג תכנים מצומצם והם נמצאים בתוך האח הגדול הטבעי שמתרחש סביבם. אם האדם לא עושה מאמץ כל הזמן להרחיב את המעגל חברים שלו, להחליף את החברים ולהכיר אנשים חדשים כל הזמן - הוא יהיה תוצר די דטרמיניסטי של הסביבת מחיה שלו עם סטיות קטנות לפה ולשם. כלומר התרבות של האדם תהיה התרבות של האנשים שהוא נמצא איתם באינטרקציה במשך שנים כל גבי שנים. 

רמות נוספות
=====

עכשיו תחשבו שאתם לוקחים חבורת אנשים שכזאת שבנו לעצמם עולם טבעי מסוגר של קבוצת חברית ומכרים, והתרגלו לתרבות הפנימית שנוצרת מתוך הכרות רבת שנים - או כמו במקרה שלנו את מי שהיה בבית האח הגדול של רמה 0 במשך שנה, ואתם שמים אותו לשנה חדשה בבית האח הגדול עם אנשים שהתרגלו לקומונה שלהם במשך השנה הזאת. כלומר שברתם להם את התפיסה התרבותי עוד פעם. עכשיו תחשהו שאתם עושים את זה כל שנה לאנשים הללו - לאט לאט הם יתרגלו ויבינו איך אפשר להיות גמיש ביחס לתרבות, איך התרבות היא יחודית ואיך לבנות גבולות ואינטרקציות מורכבות וחוקים אופטימליים שישאירו את כולם הכי מבסוטים שאפשר. לפחות בתוך שבט. 

מיומנות
=====

עכשיו תחשבו על אדם כזה שכבר היה בהרבה תתי תרבויות הללו מכל מיני רמות, והוא קלט את הדרך שבה הכללים הללו עובדים ואיך ומתי אפשר או אי אפשר לשבור אותם ובשביל מה ואיך הכל נבנה ומה המשמעות של כללים חברתיים ומה המשמעות של לשבור כללים ואיך מייצרים איזון בין כללים לבין שבירת כללים, בין כללים לבין התאמתם לאנשים כדי שהם יהיו מבסוטים כי הכללים נועדו בשבילם, ואיזה כללים כן כדאי לעשות ואילו לא. 

יצירת כללים תרבותיים
======

תחשבו שאדם כזה יוכל לעשות גם דיזיין לתרבויות. כלומר במקום שיבואו אנשים אקראיים ממקום אקראי ומתוך האינטרקציה נולדים כללים רכים, תחשבו שאפשר גם לעשות זאת הפוך - לייצר מקומות שונים עם כללים, והכללים הטובים יותר יצברו מומנטום חברתי ויותר ויותר אנשים יאהבו אותם, ויתנהלו על פיהם. תחרות חופשית של תרבויות. 

לדעתי זה הדבר האופטימלי שצריך לקרות. היום לצערנו הכל תפוס בידי מדינות - שזה אפשר לומר תרבות כחנית שהשתלטה על המרחב הציבורי, וכופה את עצמה עלינו בצורה שלא ניתן לבנות ניסויים חברתיים שכאלה ולראות לאן כל זה הולך ואיך זה מתכנס. , ולאיזה חברות ולאילו גדלים חברתיים מתאימים אילו כללים. אנחנו לא באמת יכולים לעשות מדע חברתי כלל כיום. כמובן יכול להיות שחלק מהניסויים יכשלו, אבל בכל מקרה אנחנו בני תמותה ואנשים מתים גם בעבודות רגילות - מדוע לא ניתן באופן עקרוני לייצר תרבויות "0" שכאלה שבונות את עצמן לפי הכללים שהן רוצות. או מקום פתוח שמאפשר לבנות קומונות לפי כללי אותה הקומונה והם יחיו ויסתדרו בינהם לפי הכללים - והקומונות עם הכללים הטובים ביותר ישרדו. זה לכל הפחות יכול להיות תחביב או דרך חיים של חלק מהאנשים שלא מוצאים את עצמם בתרבות הגלובלית. 
