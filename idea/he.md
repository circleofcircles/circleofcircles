הולדת הרעיון
===== 

כשהגיע רעיון לראשנו אנחנו כבר הגענו לספייס מנטלי כלשהו - למקום מנטלי חדש. זה לא משנה אם הרעיון הזה הוא אמיתי, זה לא משנה 
מה נעשה עם הרעיון הזה, זה לא משנה לאן נמשיך מכאן ואילך, הנקודה הראשונה שחשוב להבין 
שעצם זה שהרעיון הזה הופיע בתוך התודעה זה כבר הגעה אליו. ואז השלב הבא זה מה עושים עם הרעיון, איך
מגיבים אליו. כי העובדה שהוא הגיע כבר קרתה, אי אפשר לשנות את העבר - הרעיון כאן, אבל אז יש את 
הבחירה שלנו, את תורנו לעשות את המסע. ודרך אחת זה להגיד אני לא רוצה לחשוב עליו, וזה לא עובד רוב הזמן, אבל זאת תגובה 
אחת, ודי הכי נכונה - כי הרעיון כופה את עצמו עלינו, והתגובה הנכונה היא להפסיק את הכפיה שלו, אבל ברגע שקיבלנו 
את הכפיה שלו, ניתן גם או לקבל אותו בתור רעיון נכון או לשלול אותו ולנסות להוכיח שהוא מוטעה, וזה גם כבר 
כניעה לעצם הכחות שלנו ונסיון לוותר על חזית אחת אבל לנצח בחזית הבאה. 

להמחשה אז הראשונים שניזונים מרעיון האלוהים זה הדתיים כי הם מאמינים בו ונהנים לחפור עליו ולהוכיח את קיומו, ולנהל
איתו מערכת יחסים, ואז יש את האתאיסטית הלוחמנים שמהווים אנטי-תזה לרעיון הדתי, וגם הם כל הזמן נהנים לשלול ולהוכיח כמה הדת
יים הם טיפשים, אז גם הם מנהלים מערכת יחסים עם אלוהים רק שהיא די הרסנית (לשתי הצדדים). ואני לא מנסה להכריע מי צודק 
ומי רציונלי, אלא עצם התובנה שגם האתאיסט ששולל את הרעיון הוא בתחילה צריך להבין אותו, ובכך להכניס מידת מה מהרעיון 
הזה לתוך הספייס המנטלי שלו ולו בכדי להגיד כמה הוא מגוחך, מדגישה את המהות של ויתור 
לחזית הראשונה - וזה עצם המחשבה על הרעיון מלכתחילה. 

ניתוח 
=====

ואז לאחר שהרעיון התקבל כנכון - כי אם הוא נדחה אין משם מסלול יותר מדי מעניין, השלב הבא 
זה לקמפל אותו לחיים. ובהתאם לרמת המופשטות של הרעיון יהיה קל או קשה ליישם אותו. וכידוע מפסיכולוגיה 
שרעיונות מופשטים מדי לא מתקמפלים היטב, בגלל שהם לא אומרים לאדם איך זה צריך להתבטא אצלו בחיים. למשל
כששואלים אדם מעשן האם לעשן זה טוב או לא, רובם יגידו שלא, ורובם יגידו שלהפסיק לעשן זה רעיון טוב. אבל אם תשאל אדם
מעשן האם הוא מוכן או מתכוון להפסיק לעשן את הסיגריה הבאה הוא יגיד שממש לא. כלומר ישנו פער בין הבנה של רעיון וקבלתו 
בצורה מופשטת כרעיון נכון, לבין ההבנה העדיין תאורטית איפה הרעיון הזה יכול להתבטא בחיים ומה הוא נותן. וזה
עדיין הבנה תאורטית לחלוטין ולא קומפילציה של רעיון, אלא הבאה של הרעיון המופשט לביטוי רעיוני חדש שיותר רלוונטי 
אלי, כלומר כזה שניתן יהיה להציב בו את האני באופן היפוטתי מתישהו בעתיד אם נרצה. 

קימפול
=== 

קימפול הרעיון זהו השלב שבו הרעיון שאומר לי משהו בצורה תאורטית, מתחיל להגיד לי משהו כי הצבתי את עצמי במשוואה. המעבר
בין התאוריה לפרקטיקה - שבירת המחסום בין הראש לגוף. להרחבה לגבי קימפול ראה ערך קימפול. 

ישום
==== 

ואז לאחר שהרעיון התקבל, נותח, התבהר היכן הוא מתאים לישום בחיים שלנו והאם בכלל, התקמפל, נכנס משא ומתן מה הוא נותן לעומת
מה הוא לוקח. כל ישום של רעיון כלשהו מצריך מאמץ מסויים אבל גם יש בו תועלת. כלומר בהתקבל רעיון מקומפל, נוצר פער חדש בין 
הרצוי למצוי, הפער הזה מתנהל בשיטה הרגילה. הוא גורם לאי נחת ברמה מסויימת, אך גם השגתו גורמת לאי נחת. נכנס מנגנון
הויסות מאמצים הריגשי הטבעי והוא מתחיל לשחק בתוך מרחב של אפליקציות אחרות שרצות כבר בתודעה, ונלחמות על משאבים
כמו זמן, אנרגיה פיזית ומנטלית, פוקוס וכו' והרבה רעיונות לפעמים מייצרים אי נחת גדול מדי בשביל ליישמם לעומת
התועלת שלהם, אז נגיד אנחנו דוחים אותו שוב ושוב כי התועלת שלו פחותה יחסית לנזק המצופה שהוא כלול להסב. 

לבסוף לאחר שהחלטנו כבר לבצע אותו, צריך דמיון ביצועי או תוכנית מסודרת. פה נכנס דמיון ביצועי, מה הפעולות
הנדרשות לביצוע. נכנס כאן "שוטר" מנטלי, שעוקב אחר התקדמות ליניארית ועוזר לעשות את הצעד הבא בתהליך. הרעיון גם יכול
לקצר תהליכים על ידי דמיון ביצועי. למשל אם אני רעב (שימו לב ש"אני רעב" זהו רעיון מקומפל, שרק נאבק 
על ביצוע של ללכת לאכול) הרבה פעמים אני רק חושב על אוכל או רואה אותו בפרסומת ואני בלי לחשוב יותר מדי עוצר את מה 
שאני עושה בשביל ללכת לאכול או לפחות לנשנש. והנקודה כאן שהרעיון המקומפל של אני רעב, ותחושת האי נחת שבאה איתו
במקביל (התחושה בבטן ולפעמים בפה), בצירוף עם הפרס המדומיין מאוכל טעים, דוחפים אותי לביצוע אוטומטי של הרעיון הזה. 

תרגילים
=====

- שימו לב לתהליך הזה. כשאתם עושים משהו נסו לראות איך הדבר הזה השתפתח מהולדת הרעיון עצמו. 
התיאור כאן הוא אידיאלי. הרבה רעיונות כבר רצים כי הותקנו וקומפלו על ידי החברה או אבולוציה. שימו לב 
באיזה שלב של הרעיון אתם. למשל העולם התלת מימדי שסביבנו, הוא לא רק רעיון מופשט, אלא הוא רעיון שגם 
המח מקרין לתודעה שלנו, אנחנו יודעים איפה למצוא את עצמנו בתלת מימד הזה, ואנחנו יודעים מה לעשות כשנרצה 
לעשות אותו. כלומר לרוב הדברים כבר מותקנים אצלנו אבולוציונית או חברתית, ואנחנו מפעילים את רוב המנגנונים על 
אוטומט כי כבר מישהו דאג לנו כדי שנוכל להתמקד בדברים ש"יחודיים" עבורנו. אבל אפשר לשים לב להתפתחות הזאת
כבר מהרגע הראשון. להבין שהמח בונה לנו עולם תלת מימדי מקלט חושי, בצורה מאד אוטומטית, אבל זהו עדיין מודל
או רעיון, שמרגיש מאד מציאותי כי המח גם עוזר לנו למצוא את עצמנו בתוך העולם התלת מימדי הזה, וגם לתפעל אותו.

- כשיש משהו שתוקע אתכם, או לחילופין דמיון מרוחק שנראה לכם מעניין נסו להוריד אותו צעד אחר צעד
או שימו לב איפה נתקעתם בהתפתחות מרעיון מופשט לביצוע מעשי כי יש הרבה שלבים באמצע. אם אתם דוחים משהו
ראו איפה נתקעתם? לפעמים זה פשוט בגלל שהביצוע נראה קשה מדי, ולפעמים כי לא הבנתם את המחיר מול התועלת
של הרעיון הזה. אולי אתם מתקשים לתאר את עצמכם באשכרה עושים הולכים ומבצעים את הרעיון והוא נראה לכם
ראוי בתאוריה אך לא מעשי. הרבה פעמים מה שחסר לנו זה תוכנית פעולה, או פוקוס כלומר מודעות או לפעמים סתם
אמונה שדבר כזה אפשרי בכלל. לפעמים אנחנו מעדיפים לעופף בדמיון אך לא לבדוק כמה הדבר ישים בפועל. יש הרבה 
טריקים שהתודעה בונה לנו בכדי שלא ניישם דברים בפועל, כי בפועל יש מנגנונים קשוחים של מאמץ מול תועלת שעדיף
לתודעה להשלות אותנו שנשאר בדמיונות המעופפים ולא בישום. מה שבשפת העם נקרא - תירוצים. 



