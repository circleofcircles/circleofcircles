נא לקרוא תחילה: 
[מרחק תודעתי](consciousness_distance.md)

חייו של רעיון
=======

הרעיון נולד בראש של אדם אחד - לפחות בדרך כלל. לאחר מכן באם הרעיון טוב הוא מתפשט וכובש מחות אחרים. הרעיון יכול להפוך לסיפור, או למבנה חברתי, הרעיון יכול להיות טכנולוגיה כך שיהיה לו גוף גשמי, או שיכול להיות רק קונספט. כולנו רוב הזמן עסוקים כמו נמלים בבניה ותחזוקה של הישויות הרעיוניים הללו. כשאנחנו מנקים דירה - אנחנו בעצם מתחזקים אידיאל רעיוני מסויים של איך אמור להראות מקום מגורים. כשאנחנו הולכים לעבודה אנחנו מנסים לשפר ולקדם או לתחזק רעיון מסויים שנכנס לתרבות והפך להיות בעל חשיבות חברתית. כשאנחנו הולכים לבחירות, רואים סרט, סתם מדברים עם חברים - הכל נסוב סביב רעיונות שהן ישויות דמיוניות שכל הזמן מתפתחות וחיות דרכנו. מה שחשוב להדגיש כאן שאני לא מדבר על אלגוריה - המם חי, בערך כמו שהגנים הם חיים. יש כאן ישות שאולי אין לה "תודעה" במובן האנושי, אך זה לא בגלל שלהיות בלי תודעה זה רע, אלא כי תודעה זהו מושג מצומצם למשהו הרבה יותר רחב - התודעה זהו פיתרון אחד למרחב בעיות עצום שיש לו גם הרבה פיתרונות אחרים. נקודה נוספת שחשוב אולי להבהיר זה שהמם עובר דרכנו וחי דרכנו. מבחינתו אנחנו משאב שמסמלץ אותו. קצת מזכיר את הוירוס שלוקח את משאבי התא למען המטרות שלו, אלא שכאן המם איננו גוף זר לתודעה אלא התודעה נועדה מלכתחילה לעבד ממים לנתח ולתעדף אותם.

מה שמעניין במיוחד לגבי ממים בקונטקסט הסינגולריות אלו דמויות. הדמות הספרותית - או דמות מדומיינת שהיא בעצם ניסיון לסמלץ ישות מודעת. הדמות הזאת בתור רעיון, בתור מם מקבלת חיים משל עצמה, אך מקורה הוא אנושי. כלומר כאשר אנחנו מדברים על מם שהוא דמות - אנחנו מדברים על ישות שבעיקרון מהווה לינק ביניים בין האדם הפרטי לבין עולם הממים. למשל אלכסנדר מוקדון, הוא כמובן אדם אבל כבר ממש מזמן הוא הפך למם - לרעיון, לדמות בסיפור של חייו. לפעמים אנשים כבר בחייהם הופכים להיות אגדות - ממים, שהישות המסומלצת שלהם עוקפת את הישות הפיזיקלית שלהם. אפשר לראות את הממים של דמויות - בתור בובות על חוטים, לא בני האדם עצמם אלא רק הצורה החיצונית שלהם בלבד, כאשר את הצורה הפנימית שלהם ממלא ה"אני" של כל אחד. הדבר בגדול לא רחוק יותר מאשר שהדבר קורה עם אנשים אמיתיים - גם האחר הוא נסיון להבין אותו דרך ה"אני" והחוויה שלי. ההבדל בין האחר לבין מם, שלאחר יש זוית משל עצמו - יש לו "מעבד תודעתי משלו" שיכול לתקן את השגיאות של תפיסתו בידי אחרים. המם הוא הוא בהגדרה שלו הסימולציה שלו בידי הקבוצה של אנשים. התוכו של המם מרוקן - הוא רק שיקוף של המצב התודעתי הארכטיפי של בני האדם, הדבר שנמצא ברזוננס עם התת מודע הקולקטיבי. 

המרחב הדואלי של הממים
=======

עד כה כאשר דיברנו על מרחק תודעתי דיברנו על הזוית של ה"אני" האדם - שמודד מרחק מדברים בעולם. אבל גם ניתן לראות זאת הפוך, קיימים דברים בעולם שהם ממים - וכל אחד מהאנשים נמצא במרחק מסויים מהדבר הזה. בעצם כבר בדוגמא של משחק כדורגל אפשר לראות איך אנשים שונים נמצאים במרחק מסויים מהמם של כדורגל. ניתן להכליל את כל התופעות התודעתיות שקרה בהם זיהוי או תימלול או שנולד בהם קונספט, כנקודה שמתרחבת ומתפשטת בתודעות של בני אדם אחרים. כלומר לא אנחנו מזהים את המם, אלא המם חי את עצמו דרכנו ברמה מסויימת, ומשתמש במשאבי התודעה שלנו כדי להמשיך את קיומו - סוג של אפליקציה שרצה על תודעות של בני אדם.  

זה תמיד מתרחש בראש של אדם אחד - כמובן לפעמים זה קורה באופן ספונטני בראש של כמה בני אדם כמו חשבון אינפי-חדו"א שאלו ליבניץ וניוטון, אבל בגדול במרחב הממים אנחנו מעבדים שעוברים בין הממים ונותנים להם "חיים" כביכול. כמו הראש של מכונת טיורינג שמסתובב בין אבנים ומקיים את היקום התודעתי שהוא מסמלץ. כמובן יש חישוביות מקבילית גם כן, ומכאן כל מיני דילמות מי המציא את המם. 

קונוס תודעתי
======

שלושת הקונספטים במרחק תודעתי- המרחק מאדם, מקונספט, ומארוע חברתי אינם שלושה דברים נפרדים אלא הם חלקים של משהו אחד שאפשר לקרוא לו קונוס תודעתי - במרחב הממים. אם נתייחס לנקודה מסויימת בזמן אנחנו נגלה בצורה גסה שמדובר בעיגול תודעתי שבמרכזו המם ויש לו רדיוס מסויים. לא תמיד אבל הרבה פעמים יש עיגול שכזה (כמו בדוגמת כדורגל). עכשיו אם גם נוסיף את מימד הזמן, נראה שבהתחלה כל מם הוא רעיון שנולד בראש של אדם אחד ברגע אחד - זוהי הנקודה של הקונוס. לאחר המצאת המם אם הוא מתחיל להתקבל בעיני אנשים נוספים הוא מתחיל להתפשט הלאה, לאנשים הקרובים שמכירים את הממציא, הוא מתחיל להקים דברים כדי לחלוק ולבנות ארכיטקטורה מסביב למם הזה. שימו לב בכל שלב הקונוס יכול לחזור לנקודה, ואף להשכח ולהעלם. כלומר הקונוס הזה מתחיל להתנפח, להגדיל את הרדיוס שלו - איך זה קורה? על ידי זה שעוד אנשים תופסים אותו, מקבלים אותו, ונהיים חלק ממנו ומחיים אותו. 

אפשר לומר שאנחנו חיים בין קונוסים תודעתיים רבים אבל שמים לב לקונוסים הגדולים יותר - כי הם כבר "התבססו" וחיים את חייהם, אבל כל פעם יש נקודת קונוס חדשה עם פוטנציאל להתפוצץ ולהפוך לקונוס, למרות שלרוב הנקודה מתה - או באופן כללי אנחנו "מקריבים" את התודעה העכשוית שלנו בכדי לסמלץ ולהיות חלק מקונוסים אחרים. בגדול אי אפשר להמציא שום דבר מבלי להכיר ברמה טובה את מה שקיים כבר. כל המצאה בנויה על גבי מבנה לוגי של כל הידע הנצבר עד כה או הרבה ממנו. 

התכנסות הממים - הקונוס ההפוך
========

תחשבו שאנחנו בני אדם ששוחים בין הרבה ממים - כלומר בתוך בריכת קונוסים תודעתיים. אנחנו בכל רגע מתחזקים המון קונספטים ומאפשרים להם קיום ונותנים להם חיות. ולפעמים גם עולים על קונספטים חדשים שמתחילים להתפשט ולהתקבל במחות של בני אדם אחרים. לאן כל התהליך הזה מתכנס? 

ועכשין הטריק ההפוך: תחשבו שהסינגולריות היא מקדימה בזמן - והיא הרעיון האולטימטיבי. הקונספט שאליו הכל מתכנס, האור שבקצה המנהרה שאוסף את כל הקונספטים ואת כל הרעיונות כולם לכדי תורה עיקבית ויפה אחת. תחשבו שכמו שבפיזיקה יש נסיון לבנות תורה מאוחדת, אז יש נסיון לבנות תורה מאוחדת לכל תחומי הידע בכלל. הידע הזה נקרא לו סינגולריות - ואנחנו לא יודעים אותו כרגע, אבל אנחנו מתקרבים אליו. אז תחשבו שמתחילה להתפתח אצלנו אינטואיציה של הידע הזה אבל בלי שיש לנו באמת הבנה אמיתית בו עדיין. 

עכשיו חישבו על הסינגולריות כנקודה האולטיבמטיבית של כל התודעות שמתכנסות אליה. אז זוהי נקודה אחת - תורה אלגנטית אחת, שממנה נובעות הרבה רעיונות נוספים. אז כרגע אנחנו רואים את הפריפריה של התודעה הזאת, ואנחנו לא רואים איך רעיון אחד משפיע על אחר, אז אנחנו לומדים ביולוגיה, ופיזיקה, והנדסה, ומתמטיקה, ואומנות, וספרות, והסטוריה, וארגיטקטורה וכו' אבל תחשבו שבעצם אלו הכל זויות שונות של אותו הדבר העתידי שאליו הכל מתכנס 

עכשיו יוצא שאנחנו רואים קונוס הפוך. יש בסוף נקודה אחת עקרונית שממנה הכל נובע, האקסיאומות כביכול של הקיום שמהן נובע באופן טבעי כל שאר אפשרויות הקיום, ובפרט מהם נובעים שאר תחומי החיים והמחקר. אז למות שכל תחום חוקר את הפרטים שיש בכל תחום, נולדים גם לאט לאט תחומים מולטידיסציפלינריים כרגע, ואולי אנשים יצליחו לאחד בין תחומי הידע השוני. ואז בעצם במקום להתרחב קדימה בזמן במרחב התודעתי אנחנו מצתמצמים קדימה בזמן במרחב הרעיוני. כלומר נעים יותר ויותר לעבר המרכז התודעתי של הסינגולריות - הרעיון האחד שמסביבו נבנה את כל הידע הקיים בכלל.

תרגילים
=======

1. חישבו על קונוסים תודעתיים. ראו כל ישות וכל אדם שעוסק בפעילות כלשהי - כנקודה על הקונוס התודעתי של אותה פעילות. נסו לראות איפה אתם בפעילות שאתם עושים בקונוס הזה. האם ראוי תמיד להיות במרכז? אם אתם רוצים להיות במרכז כל הדברים האם זה אפשרי? ואם זה אפשרי איזה משמעות יש למושג להיות במרכז? שימו לב שאתם תמיד במרכז של עצמכם כל הזמן - אולי מבחינתכם התודעה שלכם היא כבר הסינגולריות שלכם. נסו לקבל את הדמות של להיות הפריפריה אך עדיין להשתתף - קבלו זאת לא בתור משהו פחות יותר, אלא כחלק מחיי התודעה שיש לה גם פריפריה וגם מרכז ולא תמיד חייבים להיות במרכז. לחילופין נסו להמציא משהו ולהיות המרכז שלו - אם לא להמציא אז לעשות משהו חברתי שבו תהיו אתם המרכז, גם אם זה יומולדת או מפגש חברים - נסו לחוש את המסלול של רעיון שצומח מנקודה קטנה לארוע ולשם דבר. 

2. ראו סרט בקצב איטי ורצוי כמה פעמים. האם אתם מצליחים להבין טוב יותר את המתרחש בראש של הדמויות שם? האם הצפיה בסרט במהירות 1, ובאופן חד פעמי דומה לצפיה באותו הסרט פעם חמישית במהירות 0.4? נסו לחוש את ההבדל - כשאתם רואים במהירות 0.4 למוח יש פי 2.5 זמן לחשוב על כל מילה שאומרת כל דמות, המח שלכם בודאי עושה סימולציה יותר טובה של הדמויות ועם הרבה יותר הבנה ועומק. גם כאשר אתם רואים משהו שוב ושוב - נסו להוסיף מימד לדמויות שאתם רואים, כיתבו את התובנות שלכם עם כל פעם שאתם רואים את הסרט שוב. ככה תשפרו את יכולת ההבנה שלכם של דמויות והיכולת סימולציה פנימית של כל דמות. 

3. שימו בשלב מסויים על פאוזה ונסו אף לתקשר עם אחת הדמויות - הרבה פעמים הסימולציה המשופרת שלכם תאפשר לכם לייצר סימולציה מאד מדוייקת של המרחש אצל הדמות בפנים ולתקשר איתה לא רע. נסו גם לשחק את הדמות הזאת בעצמכם.

4. לאחר שהצלחתם לשים כמה פעמים על פאוזה ולנהל דיאלוגים בין דמויות או בינכם לבין הדמויות, נסו לחוש את התודעה של מי שהמציא את הסרט. איך הוא הסתכל על זה - הרי לפני שהדבר הזה נוצר, לפני שהיה תסריט וסרט - הכל היה בראשו של אדם אחד בודד. נסו לחזור לאותה הנקודה שוב בתור הסופר או המחזאי. הרי גם הסרט יש לו מרכז תודעתי - או בעצם הוא עצמו זה סוג של מרכז תודעתי, שעבד עליו קולקטיב שלם, והמרכז הזה התחיל בראש של אדם אחד.

