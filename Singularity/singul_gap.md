 נא לקרוא תחילה
 [מרחק תודעתי](consciousness_distance.md)
 
בעיית הפער של הזיכרון
=====

בגלל שההויה שלנו ברגע הנוכחי היא הדבר היחיד  הנחווה כרגע יוצא שלא ניתן באמת לדעת באופן מובהק שום דבר אמיתי. למשל תחשבו שהבנתם הוכחה מסויימת במתמטיקה. אבל אתם לא זוכרים בדיוק את כל ההוכחה לכל פרטיה - אז למשל אתם חוזרים ונזכרים בה. עכשיו אם ההוכחה ארוכה, אתם עדיין לא תזכרו אותה גם לאחר שוידאתם שאתם זוכרים איך לשחזר אותה, עכשיו אתם רק זוכרים שהצלחתם לשחזר אותה לא באמת הצלחתם להבין אותה באופן מלא "בבת אחת" אלא רק לשחזר את כל הצעדים. אולי תצליחו לשחזר את כל הצעדים מהר יותר, ואולי תצליחו להוכיח לעצמכם שאתם יודעים לשחזר את ההוכחה באופן מלא - אבל כל פעם בסוף לא תזכרו את "כל" ההוכחה, אתם לא "תדעו" את כולה באופן מלא ברגע הנוכחי. בעצם אין לדבר הזה כל כך משמעות - אנחנו תמיד זוכרים רצף של ארועים, ויודעים לעשות אותו צעד אחר צעד, אבל ברגע שאנחנו עוזבים את הרצף הזה - אנחנו לא מחזיקים בו אלא רק בזיכרון שאנחנו מצליחים לשחזר אותו. 

תעתועי הזיכרון אינם נגמרים בהוכחות מתמטיות. אם אתם נזכרים בכאב, הזיכרון של הכאב הוא מתעתע - זה לא באמת כל כך מכאיב להיזכר בכאב כמו באמת לחוות אותו. אם אתם לא מאמינים תצבטו את עצמכם. שימו לב איך הזיכרון של הצביטה נעלם מהר מאד - תצבטו את עצמכם שום, שימו לב איך תחושת הכאב נעלמת ונשכחת. בשלב מסויים אחרי שחוזרים על הניסוי מספר פעמים משום מה אתם לא רוצים לצבוט את עצמכם שום - מדוע? כי למדתם שזה לא נעים. אתם עדיין לא זוכרים את הכאב, אבל למדתם שהכאב לא מספיק נעים ולא מלמד אתכם מספיק בשביל שתעדיפו לחוש אותו ולא להמשיך לקרוא. כלומר למדתם להמנע מלצבוט כי הכאב לא נעים, אבל לא למדתם לשחזר את הכאב באמת - רק לתת לו משקל גבוה יותר בסדרי העדיפויות. הזיכרון עדיין מתעתע - אבל הלימוד ממנו הוא מדוייק, למדתם להמנע מהכאב למרות שאינכם זוכרים מהו. הבנתם משהו - אך לא הצלחתם להבין אותו באופן מודע באמת, לא הצלחתם לחוות אותו מבפנים, רק לשערך אותו מדוייק יותר מבחוץ. 

חוויות חזקות יותר - כמו חוויה פסיכודלית או חווית הסינגולריות היא גם כן כזאת. אין דרך באמת לחזור לשם דרך זיכרון, אפילו אם תתאמנו הרבה ותנסו לחזור לשם ולהיות שם באופן מלא - ההצלחה תהיה חלקית. מדוע? כי המח ההשרדותי מכוייל בצורה מדוייקת יותר לייצר אשליית הפער בין מציאות לבין אשליה. למח חשוב שתתנהגו נכון, שלא תשימו ידיים באש, ולא תצבטו את עצמכם יותר מדי, אבל לא באמת חשוב לו לספק לכם חוויות אמיתיות ומציאותיות. מבחינה השרדותית אין בעצם חשיבות גדולה לזיכרון מדוייק - רק ללימוד אותנטי להבא מתוך הזיכרון. 


