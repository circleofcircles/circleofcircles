הרצאות מוקלטות
=====

- [חלק א](https://soundcloud.com/michael-simkin/dlugmvy63xau)
- [חלק ב](https://soundcloud.com/michael-simkin/0oumsje1t0pm)

ישנן שתי טענות
=====

א. התודעה היא סימולציה - היא תוכנה ולא חומרה 
ב. סימולציה של סימולציה היא עדיין סימולציה 

התודעה
=====

התודעה היא סה"כ פעילות מוחית, הפעילות המוחית הזאת היא עיבוד מידע שמתרחש ברגע. עיבוד המידע הזה הוא אינפורמטיבי, כלומר מלבד מכך שהחומר עצמו איננו דבר מלבד מעיבוד מידע מתמטי מורכב על פי הנוסחאות של הפיזיקה, הרי שגם התודעה היא רמה נוספת של עיבוד מידע "פנימי" מבוסס החומרה של מערכת נוירונים.

כמובן אפשר לטעון שהתודעה היא משהו מעבר לעיבוד מידע שמתרחש במח - אבל אנחנו לא נכנס כאן לדיון הפילוסופי הזה. 

סימולציה בתוך סימולציה
=====

תחשבו שאתם רואים סרט שמתרחש בתוך סרט - לכל דבר ועניין הסרט שבתוך הסרט הוא מציאותי עבורכם בדיוק כמו הדמויות בסרט הראשון. אתם מבינים שבשביל הדמויות בסרט כשהם רואים סרט הדמויות לא אמיתיות אבל עבורכם המרחק הזה לא קיים. אם אתם מקבלים את הדבר הזה שסימולציה של סימולציה היא בעיקרון עם אותה רמת מציאוציות כמו סימולציה ראשונית, ואתם גם מקבלים שתודעה היא באופן עקרוני סימולציה מכאן ניתן להוכיח משפט:

היקום הפיזיקלי הנחווה נבדל מהיקום המדומיין רק ברמת היכולת של התודעה לסמלץ את היקום המדומיין. במילים אחרות המציאות איננה דבר מאשר סימולציה באכות גבוהה יותר מאשר דמיון. 

דרך אחרת להגיע לזה
=====

אנחנו עדים רק לרגע קט - וגם את הרגע הזה אנחנו רואים ברזולוציה מאד מוגבלת שנועדה להגדיל את סיכויי ההשרדות שלנו. מה שאנחנו רואים זה לא המציאות האמיתית, אלא רק טריליונית ממנה - החלק שחשוב ממנה עבור ההשרדות שלנו. 

דבר נוסף שאנחנו יודעים על המציאות זה דברים שלמדנו בעבר ודברים שאנחנו זוכרים. כל אלו כבר אינם קיימים - כל אלו הם רק שאריות שקיימות בתוך המח שלנו. הרגע שעבר כבר עבר - אין דרך לשנות אותו. לכן הדבר היחיד שבאמת "מציאותי" הוא חלקיק קטן של חוויה שהיה קיים כמה רגעים לפני שהמח שלנו הספיק לעבד את המידע החושי ולתת לנו תמונה תלת מימדית יפה של מה שקורה סביבנו. 

יוצא שכל מה שידוע לנו בתור קיים איננו דבר מאשר הבניה של המח שלנו. ההבניה הזאת היא חשובה לכך שלא נמות, אבל היא לא "אמת" יותר מאשר סיפור אגדות או סימולציה של משחק מחשב, במיוחד אם הסימולציה היא מציאותית. כלומר שוב פעם הבעיה היחידה שהסימולציה איננה אמינה מספיק ואנחנויודעים להבדיל בינה לבין המציאות. ברגע שאפשרות כזאת תפסק - דבר דומה שקורה לנו בחלום, אין בעצם שום משמעות לדבר על המציאות הפיזיקלית בתור המציאות ה"אמיתית" אלא רק מציאות שבה תלויות מציאויות אחרות, או לחילופין נקודת ההתחלה שממנה אנחנו בונים את שאר המציאות האפשרית. 

תרגילים
=====

1. חיזרו על ההרצאה וענו על השאלות הבאות: 
 - מדוע התודעה היא תוכנה ולא חומרה? 
 - איך אתם מסבירים לעצמכם את המושג סימולציה? 
 -  מדוע סימולציה של סימולציה היא עדיין סימולציה? מדוע עבור המתבונן מבחוץ לא קיימות קומות של סימולציה ורק עבור המתבונן מבפנים כן? 
 - איך מסבירים לנזיר בודהיסטי או לאדם שמנסה להבין את הטענה שלנו את הפרדוקס של התודעה  (רמז: מכונה מאד טיפשה שמזיזה אבנים יכולה להיות מודעת או להוליד וירטואלית סימולציה של תרבות שלמה).
 - האם יהיה הבדל בין מציאות לדמיון כאשר נוכל לגרום לדמיון להיות כה מציאותי שלא נוכל להבדיל בינו לבין המציאות הפיזית? 
 
2. תרגילי הבלעות התודעה בתוך הדמויות או הדמיון ושינוי ברירת המחדל של המציאות. 

- 2.1 ראו סרט - כל פעם שאתם "נבלעים" בתוך הדמויות עיצרו - אימרו לעצמכם זה רק סרט. ניתן לשים טיימר בהתחלה שיוציא אתכם מהסרט כל כמה זמן ולשים את הסרט לפאוזה קצרה עד שאתם מרגישים בחוץ. דרך אחרת להסתכל על זה היא שיש כאן פיקסלים על מסך ומה שהופך את המתרחש ל"סרט" זה אתם - הדרך שבה התודעה שלכם מפרשת את הפיקסלים.
- 2.1.1 נסו להסתכל מסביב לחדר ועל המסך - שימו לב שגם כאשר הסרט על פאוזה אתם עדיין קצת בתוך המציאות של הסרט. לא יצאתם לגמרי. תרגישו את הכפיה של הסצנה על התודעה שלכם. 
- 2.1.2 ברגע שהצלחתם להתרחק כמה שאפשר מהסצנה על המסך כשעשיתם פאוזה - נסו לחוש את הסצנה של הסרט כמשהו שנכפה על התודעה שלכם בדומה למציאות פיזיקלית. אם יש שם דמויות אתם מרגישים שאתם מבינים מי הם ומה ההסטוריה שלהם. אם יש שם מרחב או מקום אתם מייד מציירים אותו בתודעה שלכם בתלת מימד. שימו לב זה רק פיקסלים על מסך ואתם כבר מרגישים "בפנים" וחווים את הדבר הזה מבפנים. הסימולציה שומרת מרחק מסויים מהמציאות - אך לא מרחק כה רב, היא לוכדת אתכם גם פנימה - אי אפשר באמת להתנתק מהסצנה, אתם "קצת" אבל עדיין שם. 
- 2.2 נסו את השיטה ההפוכה לאחר שהתרגלתם ל2.1 - נסו להבלע פנימה עד הסוף ולשים לב רק כשיצאתם החוצה - כלומר שנו את נקודת הברירת מחדל שאתם "בתוך הסרט" והתודעה שלכם "עוזבת את הסרט". צריך ממש להיבלע בתוך הסרט.  
- 2.3 - חיזרו על 2.1 ו2.2 לסירוגין מספר פעמים, כך השמעבר בין המצבי תודעה של צפיה בסרט אלו תהיה טבעית.
- 2.4 נסו להסתכל גם על זה מבחוץ - חישבו על יצור שמחליף מציאויות. פעם אחת הוא נמצא במציאות הפיזיקלית ורואה סרט ופעם אחרת הוא נמצא במציאות של הסרט ומוציא את הראש החוצה למציאות הפיזית. כלומר מלבד מכך שאתם בעצמכם יוצאים ונכנסים לתוך הסרט - מתווספת בתוככם דמות שמסתכלת על התופעה הזאת עצמה כמו סרט נוסף מבחוץ.
- 2.5 לאחר שתרגלתם את 2.4 מספיק זמן וכבר טבעי לכם לראות את הדמות הזאת שמסתכלת עליכם מחליף המציאות מהצד - שכחו מהדמות הזאת ונסו לחזור למצב שאתם נבלעים ברמה הראשונה ולא ראיתם את עצמכם מהצד. 
- 2.6 נסו לתרגל גם 2.4 ו 2.5 לסירוגין
- 2.7 האם קיים מצב נוסף, כלומר כזה שאתם יוצאים גם מהסרט של הסרט? אם סימולציה של סימולציה היא עדיין סומלציה אין לאן לצאת עוד, אך עדיין אתם יכולים לנוע בצורה רציפה ולאו דוקא שוברת בין המצבים של בתרגילים 1-2-4-5 נסו לנוי בכל המרחב בצורה כמה שיותר רציפה, בין ארבעת הפרספקטיבות הדיכוטומיות. 

3. נסו לחוות את העולם כמו חלום או משחק מחשב. חלקו זאת לשני תרגילים יסודיים: 
- 3.1 רזולוציה במרחב. נסו להתקרב ולהתרחק מחפצים - שימו לב שאיך פרטים נעלמים או מתווספים על החפצים הללו. זה בגלל שאתם רואים רק חלק קטן מהחפץ. נסו לקלוט שהחפץ הזה הוא מאד מאד גדול. 
- 3.2 חשבו על זה שאתם קיימים רק בעכשיו - נסו למחוק את הרגע הקודם ולהבין שהוא זיכרון, נסו למחוק את הרגע הבא חשבו שהוא עדיין בעתיד, נסו להיות ברגע. 
- 3.3 עכשיו חישבו על זה שאתם תמיד ברגע לא משנה על מה אתם חושבים - התודעה שלכם נמצאת תמיד עכשיו בכל מקרה. 
- 3.4 עכשיו נסו להפך לחשוב על עצמכם יותר כמו גוף רציף שרק רואה תמונות מתחלפות בכל רגע נתון בפועל הדמות שלכם היא ארבעה מימדית. 
- 3.5 נסו לחוש שהמח שלכם משקיף לכם לתוך איבר הרואה בתלת מימד את הסרט. חישבו על עצמכם כבתוך סרט תלת מימד מציאותי, שמוקרן לכם מיד לחוויה. אפשר גם לחשוב על חלום ולא בהכרח סרט - תלוי מה יותר נוח למי. 
- 3.6 נסו לחשוב על המציאות כמשהו שאנחנו בונים בתוך המח בעזרת לבנים קטנות שרכשנו בעבר. אחנו כמו נמלים שבונות את הפאזל של המציאות הוירטואלית, כי רוב הזמן המציאות שלנו היא וירטואלית אך היא מנסה לשקף בדיוק רב את הסביר שיקרה בעתיד. למשל שאני יודע שיש לי סופר ליד הבית. כשאני חושב על בסופר הזה הוא בדמיון שלי עדיין ובזיכרון שלי, ובתמונת עולם שגורמת לי להרגיש בטוח וסמוך על מה שיקרה בעתיד אך בשלב זה הדבר הזה רק מרגיע אותי והוא קיים רק בדמיון שלי. הוא כנראה גם שם ולא רק בדמיון - אבל המחשבה הזאת זה עוד נקודה שפשוט מרגיעה, כאשר בעצם זה קיים רק בדמיון בשלב זה. 

4. נסו לחבר תרגיל 2 ו 3. נסו לחזור על אותו תהליך תוך כדי זה שאתם מתייחסים לחוויה של התודעה כמו שאתם מתייחסים לסרט. בגדול זה לחזור על כל סעיף 2 עם כל התתי סעיפים, אבל במקום סרט תסתכלו על ה"סרט של התודעה" מתרגיל 3. 

כמה ניואנסים 

- כשאתם רואים סרט די ברור שמה שמייצר את המשמעות ואת התוכן על המסך זה הצופה. הדבר פחות ברור במקרה של מציאות פיזיקלית. 
- שימו לב שהאובייקטים הפיזיים שסביבכם נבנו לטובת בני אדם. כלומר אתם בתור עוד בן אדם וכחלק מהאנושות משנים את הסביבה הטבעית. כלומר גם האני הקטן האדם הבודד הוא אחראי ולו בקצת לשינוי הגלובלי שמתרחש בעולם - לשינוי הסביבה לטובת האנשים. לכן הכיסא או המקרר או הספה הם חלק מהמשמעות שאתם בתור חלק מהאנושות נותנים לאובייקטים. אחרת גם הם פיקסלים על מסך. 
- כאשר נלך לטבע ונראה סביבנו יער, יהיה קשה למצוא את הדברים ששמים את האדם במרכז, אבל אתם יכולים לראות שהכל מתאים את עצמו לביוספרה. כלומר המציאות נעה מסביב לשינוי היקום למכונות שמשתכפלות, ועוברות אבולוציה. כלומר גם שם זה קיים שהסביבה מתאימה את עצמה ובלי הביוספרה זה רק אבנים. 
- אפשר גם ללכת צעד נוסף ולחשוב על אוסף אבנים כמשהו שעלול להיות בעל תודעה, למרות שזה פרובוקטיבי ואין דרך למצוא טרנספורמציה ברורה בין התודעה של הביולוגיה והמשתכפלים לבין אפקטים גרויטציוניים של גלקטיקות למשל. 

