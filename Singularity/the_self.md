איבוד האני
=====

בעולם המערבי ה"אני" כלומר הדבר שהאדם מזדהה איתו בדרך כלל זה הוא עצמו, או לפחות לאני הזה יש הרבה מקום. יחד עם זה האני איננו דבר כה פשוט האדם עלול להזדהות עם דמויות, עם מנהיגים, עם חברה שבה הוא עובד, עם מדינה והשבט שלו. האדם בפועל איננו "הוא" אלא אוסף של תודעות שהוא חי דרכם. הוא מאבד את עצמו בתוכן - הוא נהיה חלק מהן לזמן מה. 

סימולציה
=====

אחת התכונות החשובות ביותר של תודעה זה היכולת להבין ולסמלץ תודעות אחרות. אבל בשביל להבין את הצד השני יש צורך לחיות דרכו - לפחות כך עובדת הסימולציה של המח האנושי. בגלל שסימולציה מחייבת רמה מסויימת של הזדהות אנשים גילו שהם בעיקרון גם לא חייבים לתפוס את האני בתור האדם הקטן הספציפי אלא להזדהות עם תהליכים וקונספטים מופשטים יותר כמו עמים, אלים, שבט, אפילו קבוצות כדורגל

הזדהות 
=====

אם כך תפיסת האני של האדם קשורה בהזדהות שלו עם הדברים. הדבר מובהק במיוחד כאשר האדם מוכן אפילו למות למען אידיאולוגיה, רעיון, שבט או מדינה. העובדה הזאת מראה בצורה מובהקת מכל שהאדם מזדהה כל כך עם הקונספט המופשט שהוא מוכן לוותר על חייו כדי שהרעיון, המדינה, השבט ימשיך להתקיים. הוא רואה את עצמו כחלק מאותו קונספט - וזה אומר שהוא מצליח לסמלץ אותו בתוך תודעתו כל כך טוב ולהזדהות איתו כל כך טוב, עד שהוא מרגיש יותר הקונספט שהוא מזדהה איתו מאשר הוא עצמו האדם הקטן הפיזי. 
