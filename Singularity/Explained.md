סינגולריות
===== 

כרגע אנחנו נמצאים ביקום שבו קיימים כמה מישורי קיום. יש את המציאות הפיזית, יש את המציאות הוירטואלית - יש את הדמיון, את הסרטים, את הספרים וכו' כל אלו הן רמות שונות של קיום שבתוכו רמות שונות של מציאות שנמצאות ברמות דיוק מסויים מתחלפות בינהן. למשל לראות סרט תלת מימד זה לא כמו לקרוא ספר. ללכת ולעשות משהו ביקום פיזי שונה מאד מלראות סרט. בסרט קיימות הרבה דמויות דמיוניות שלא יכולות להתקיים ולהופיע בעולם הפיזי. ישנן הרבה רבדים של מציאות חושית ודמיונית, וקיימים פערים לא ניתנים לגישור בינהן. גם אם נקרא אוטוביוגרפיה של אדם מסויים נקרא על החיים שלו, בשבילנו זה יהיה סיפור - בשבילו מציאות. ופה מתחיל להמחק הגבול הזה בין רבדים שונים של חוויות ומציאות. כלומר עבור מישהו זה יכול להיות זיכרון, בשביל מישהו אחר מציאות שקורת עכשיו ובשביל מישהו שלישי רק משהו שהוא ראה בסרט או קרא בספר. המציאות של אנשים שונים נעה ויכולה להשתנות. 

המצב של סינגולריות זהו מצב שהגבול הזה נמחק - או כמעט נמחק. אנחנו כבר היום מתקרבים למצב הזה לאט לאט - המכונות נהיות מתוחכמות יותר ויותר, ובני האדם שעושים עבודה מכנית נהיים יותר ויותר דומים למכונות. הגבולות נמחקים ולאט לאט המציאות המדומה הופכת להיות למציאות אמיתית, המשחק הופך להיות החיים, והחיים משחק. הדמות הוירטואלית והדמות הפיזית מפסיקות להיות בדיכוטומיה כה חדה כבר היום והעולם נע עוד ועוד לכיוון הזה. בסופו של דבר או המכונות יגיעו למצב אנושי, או אנשים יגיעו למצב שהם יחיו בתוך מטריקס או מציאות מדומה כל כך אכותית שלא יהיה ניתן להבדיל בין הקלט החושי של המציאות הזאת לבין המציאות הפיזיקלית. המצב הזה הוא סינגולריות טכנולוגית. 

סרטים רבים חוקרים את הגבול של סינגולריות, למשל הסידרה המערב הפרוע, חוקרת עולם שבו הבובות הרובוטיות נהיות כל כך מציאותיות שהן כבר כמעט אנושיות - והשאלה שנשאלת היא האם הגבול הזה נמחק או לא? האם זהו עדיין משחק עם בובות או שזוהי צורה של חיים שבהם בני האדם הפכו לאלים, והבובות לבני אדם? סרטים אחרים הם מטריקס וקליגולה, כל אחד מהצד שלו חוקר את הפער בין בני אדם, לבובות, לרובוטים, לאלים. הפער בין השחקן, לדמות, בין הדמות למציאות. 
