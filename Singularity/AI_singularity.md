הבינה המלאכותית
=====

הבינה המלאכותית בהקשר של סינגולריות זה המצב שבו המחשבים יוכלו להגיע למצב של הנדסה עצמית ויעול עצמי טוב יותר מבני אדם, ובכך לפרוץ את תחומי המחקר בצורה מעריכית מהר יותר. ניתן לומר שאנחנו בני האדם יצורים ביולוגיים ולכן החשיבה שלנו והדיזיין שלנו מבוסס על תפיסתנו המוגבלת של המציאות. כמובן בנינו תהליכי חישוב אוניברסליים אך הם לא בהכרח אופטימליים - הם פשוט הכי מובנים לנו למח הביולוגי שלנו. תארו לעצמכם מצב שבו גם תיכנון המח ניתן ליעול כל פעם מחדש וגם תהליכים שהמח הזה מייצר כל פעם משתפרים עם המח המהונדס הזה. כלומר גם היעילות עולה רק בזכות זה שמדובר במחשב שמיעל את החומרה, אבל גם למחשב ניתנת האפשרות לתקן וליעל אף את החומרה. כך לאט לאט באופן מעריכי המחשבים יהפכו למשהו שאיננו תלוי כלל בנקודת ההתחלה הביולוגית. 

יהיה זה הרגע הראשון האמיתי שבו תודעה שקיימת על הפלנטה תצא לחלוטין מתוך גבולות נקודת ההתחלה השרירותית שיש על כדור הארץ ותיצור משהו שמתכנס לישות מודעת מתועלת בצורה שאיננה תלויה כלל בנקודת ההתחלה על כדור הארץ. כלומר לא רק שהמחשב הזה יהיה יעיל מאד, אלא שהוא לא יהיה תלוי כלל בהתפתחות הביולוגית השרירותית שהתרחשה. נקודת החישוביות היעילה ביותר והמודעת לעצמה בצורה מלאה זוהי ההגדרה השניה של סינגולריות. 

התהליך הזה כבר התחיל מהביולוגיה
======

אם נתבונן באבולוציה כיצור שכזה שעושה אופטימיזציה בכדי למצוא את המסלול שמאפשר לו סיכויי השרדות אופטימלית, הרי שאפשר להגיד שהאבולוציה זה המח הראשון שהתפתח בצורה טבעית וספונטנית על הפלנטה. הוא עובד לאט, ולוקח לו מליוני שנים לפתור בעיות מסויימות ולפעמים הוא נכשל - אבל סה"כ האבולוציה עשתה עבודה טובה של הנדסה עצמית דרך ניסוי וטעיה. 

המעגל השני של חישוביות הגיע עם הופעת הנוירון. פתרום היצור החי איננו שבוי של חישובית אבולוציונית אלא הוא יכול בעצמו גם אם באופן מוגבל לעשות חישובים בתוך המערכת הביולוגית עצמה. השלמות של הרעיון הזה היתה הופעת התודעה שמסוגלת לפתור כל בעיה ולנסח כל רעיונות מופשט בהנתן מספיק זמן. המח האנושי שאיננו מוגבל בחישובים יעודיים למען השרדותו, אלא בחישובים מופשטים שלא קשורים כלל ליכולת ההשרדות שלו. 

לבסוף המעגל האחרון של חישוביות הופיע עם היכולת של האנושות לחלוק ולשתף מידע. כך כל אדם חדש שנולד יכול ללמוד, להשתדרג ולשדרג את האנושות הלאה. כך שלב אחר שלב עולה האנושות וצוברת ידע ללא איבוד גדול של מידע מדור לדור. כלומר האנושות בתור ישות עצמאית הצליחה לעבד את המידע ולחקור את העולם שסביבה, ובכך היא הצליחה להפוך לאל - לבנות ישות חכמה יותר מעצמה, והיא הבינה המלאכותית. 

הפיתרון שלי - האדם הופך למחשב
=====

כמובן בינה מלאכותית רק יודעת להיות יעילה - והיא תוכל להיות הכי יעילה ואף מודעת לעצמה. אבל מה היא תרצה? מה המטרות של ישות שכזאת ביקום? לנו בני האדם יש את המסלול הביולוגי שלנו אנחנו נולדים, חיים ומתים ומולידים צאצאים. התשובה לזה לא פשוטה - מה בכלל תהיה אג'נדה של ישות מודעת שלא מתה לעולם? להבין את העולם סביבה, אבל בשביל מה? 

התשובה שלי היא שבני אדם ילכו בעקבות הבינה המלאכותית לתוך הסינגולריות שלהם - לתוך המטריקס ויהפכו לאלים. לאט לאט אותם אלים ישדרגו את עצמם, בעזרת המכונות - כאשר הם עצמם עוברים תהליך של חיברות מחדש לעולם האלילי שלהם, עולם שבו יש להם את הכח של האל לייצר כל מציאות ברמת דיוק גבוהה ככל שירצו. בשלב מסויים הגבול בין האדם למכונה ימחק, והאדם עצמו יצא מגבולות הקטנים והאנושיים שלו - ויחיה בתור תודעת על כללית בתוך המציאות המדומה הזאת. 

