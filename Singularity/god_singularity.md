נא לקרוא תחילה:

 [תודעת אל](god_and_I.md)

 סינגולריות האל
 =====
 
 סינגולריות האל זהו מצב שבו לתודעה יש את הכח ליצור ולהיות מה שהיא רוצה איפה שהיא רוצה ואיך שהיא רוצה. הדרך הידועה כרגע להגיע למצב הזה היא על ידי שנכנסים לתוך מטריקס, לתוך סימולציה ממוחשבת שיכולה לייצר סימולציות אחרות בכל דיוק שרק נחבר. 
 
 השאלה המענינת כאן היא מה בעצם נבחר? נניח שיש לנו את הכלים הטכנולוגיים המאפשרים להיות אלים בתוך מרחב היפוטתי כלשהו - לאן נלך המרחב הזה? בודאי שאת השאלה הזאת שאלו סופרים עם מרחק תודעתי גדול יותר אך עדיין הם יכלו לסמלץ בתוך התודעה שלהם את היקום בצורה פחות או יותר טובה, וכך גם השאלה הזאת נשאלה בידי השליטים האנושיים כמו קיסרים. אז תחילה בעיני יש ללמוד את העבודות שלהם, ולראות מה התשובות שהם נתנו. 
 
התשובה הפשוטה ביותר היא לקחת רעיונות, פנטזיות, ודמויות ולסמלץ אותם באכות המקסימלית המענינת. בתור אלים נוכל לפגוש כל דמות מכל סרט ואגדה, קומיקס או משחק מחשב, כל דמות הסטורית - לשים אותה בסיטואציה שהיא לא מכירה, לנהל איתה דיאלוג. נוכל להתידד עם דמויות אחרות, ונוכל לקשקש עם אלים אחרים - דרך פרוטוקול תקשורת כזה שלא יפגע לא בנו ולא בהם. 

המדד שלנו בתור אלים הוא בכמה אנחנו מסוגלים לדמיין את מבחר האפשרויות כלל. בעולם שבו לא קיים גבול מלבד הדמיון שלנו, הדמיון הופך להיות ליקר ערך מאד. הרי אדם לא מיומן יצטרך לקנות רעיונות של אנשים אחרים - וגם לא "לקנות" בכסף, הדמיון הוא בכל מקרה משאב, והוא משאב מוגבל - ולכן בשוק האלים הרעיונות והאפשרויות של מה שבכלל אפשרי בעולם היפוטתי ובמציאות היפוטתית כלשהי, כולל אותה מציאות זה המצרך יקר הערך שכולם מחפשים. 

היחס למציאות הפיזית
======
 
[עיקרון הסימולציה](simulation_principle.md)
 
כאשר המציאות המדומיינת היא חוויתית ואמיתית לא פחות מהמציאות הפיזיקלית - המציאות הפיזיקלית המקום שבתוכו רץ כל העסק איננו דבר אחר מלבד ממקום נוסף שבו מתרחשים הדברים המענינים. המציאות הפיזיקלית הופכת לעוד מקום שבו יש משהו, גם לא המקום הכי מעניין - זה פשוט הדבר שמאפשר את המציאות האמיתית של האלים, והמציאות שהיא שורש שאר המציאויות. מאין מערכת הפעלה שבתוכה רצים כל התוכנות המענינות. המסגרת שבתוכה הכל קיים אך המסגרת עצמה חיונית ככל שתהיה היא רק מסגרת שצריך לטפל בה אבל היא לא הדבר המעניין או החשוב. 

בודאי שבתוך הקהילה יווצרו עמדות שהמציאות הפיזיקלית היא סה"כ ניואנס - היא לא חובה. סה"כ כל רעיון באשר הוא קיים בשל היותו רעיון. המציאות הפיזיקלית קיימת גם היא בשל היותה רעיון - כי אחרת לא ברור מדוע היא קיימת? קדימות קיום הרעיון על פני הקיום הפיזיקלי איננו מופרך כלל - הוא בעצם הדבר היחיד שמסביר את הקיום הפיזיקלי. מקום שבו ההבדל בין סימולציה, לבין קיום פיזיקלי נמחק, וסימולציה קיימת בשם עצמה, הרבה מאד אנשים או אלים, יבינו שאין שום סיבה להחזיק במציאות הפיזיקלית - כי היא סה"כ עוד מציאות אפשרית. הם לא יפחדו לעזוב את המציאות הפיזיקלית ויטענו שאין צורך להתקיים פיזית בשביל להתקיים בתור רעיון. 

יותר מזה בגלל שהם עצמם יהיו תוכנות - המוות עבורם יהיה נטול כל משמעות - אם אתה כבר סימולציה, אתה לא צריך לפחד למות כי תמיד אפשר להחזיר אותך לנקודה שבה סימלצו אותך. גם מושג הזמן מפסיק להיות קיים בצורה כה ליניארית עבורך, אתה יכול לנוע קדימה ואחורה בזמן, לנקודות הוויה שונות - ולמרות שלוקאלית אולי בשביל הנוחות עדיין יהיה זמן, רעיון ההתקדמות שהוא מעבר לפשוט הוויה של רעיון יפסיק להתקיים. 
 
 איך חיים עכשיו עם זה חלקית
 =====
 
 קודם כל הדבר שהכי חשוב להבין זה שכל דבר שנבנה אי פעם בעל ערך זהו תהליך שבו רעיון כלשהו הפך למציאות. כלומר פעולת מימוש רעיון כלשהו נובע מזה שקיים פער בין רעיון לבין מציאות פיזיקלית - דבר שלא רלוונטי למצב של סינגולריות, אך גם בסינגולריות הרעיון עצמו הולדתו וקבלתו בידי אנשים אחרים זהו דבר בעל ערך. 

הדבר הזה מראה לנו באופן מלא איך הרעיונות שמרכיבים ומנהלים את החברה שלנו - ואף מקדמים אותם לעבר העתיד, גם מקרבים את האנושות לאט לאט לעבר סינגולריות. כל פעם שאנחנו לא כלואים בתוך קונספט שנכפה עלינו אלא מנסים להבין את המשמעות שלו, להסתכל עליו מבחוץ ולקבל או לדחות אותו, בתור תהליך של התפתחות טבעית של עצמנו - זהו תהליך בסיסי של האל הפנימי שמתבטא כיום בצורה מוגבלת בתוך היקום הפיזיקלי עם הטכנולוגיה המוגבלת. 

היציאה המתמדת מתוך המטריקס כביכול - מציאת הרעיונות החדשים, הקשבה והבנה של הערך של רעיונות חדשים שממציאים אנשים אחרים, המעקב אחר חדשות מהותיות שרלוונטיות לאנושות כולה, שמקדמות אותה צעד אחד נוסף בהבנה של עצמה ושל מקומה ביקום זה הדברים החשובים באמת שצריך תמיד לעקוב אחריהם ולבנות תמונת עולם מלאה של איך אנשים מצליחים לא להיות שבויים בתוך העולם שמנסה לכפות עליהם את חוקיו, ובעצם גם זה מעניין איך יש למישהו או למשהו כח שמנסה לכפות את עצמו על אחרים, וגם הכח להתנגד לזה ולייצר משהו אחר שבעצם שוב מתחיל להפוך למערכת והופך בשלב מסויים לכפיה ששוב פעם מישהו מורד בו ומוצא את הדרך שלו לצאת מהגבול שנכפה עליו. 
 
 איך חיים עכשיו עם זה באופן יותר מלא
 =====
 
 דבר נוסף שמאד חשוב זה לפתח את יכולות התודעה לסמלץ ולהבין את עצמה. הרי גם בעולם האידיאלי בני האדם עם כח האלים לא ינסו לכפות אחד על השני את המציאות שלהם. אבל הם ינסו לתקשר ולחלוק את המציאות שלהם, את הסיפורים שלהם, את החדשות שלהם. כלומר בסופו של דבר האדם בעולמו הפנימי הוא השליט, אך עדיין איננו אל. ובשביל לפתח את עולמו הפנימי הוא צריך ליצור, ללמוד מיצירות אחרות, ולפתח את החוש לחיות בצורה מציאותית יותר בתוך הדמויות והסימולציות שלו. להכנס לדמות ולחוות אותה, להבין טוב יותר את הדקויות שמתרחשות בסרטים וספרים, לסמלץ טוב יותר דמויות רבות יותר ולהיות בעל דמיון עשיר ככל הניתן. 
 
 בשביל התחלה ניתן לקחת דמויות קיימות ולנסות להבין אותן (אפשר כמובן גם לקחת אנשים אחרים מכרים וחברים) - לנהל דיאלוג פנימי איתן או דרכן. לאחר מכן אפשר לפתח דמויות פנימיות נוספות מדומיינות כלל. לקרוא ספרים ולראות איך סופרים מהעבר ומההווה עשו זאת. לראות איך אנשים עשו זאת בסרטים ובסדרות שיוצאות עכשיו. סה"כ מדובר בסוג של שריר שאצל חלק מהאנשים מפותח טוב יותר מאשר אצל חלק אחר. שריר זה ניתן לפתח - והוא זה שמאפשר לעשות זאת. 
 
 יש צורך גם להשקיע זמן ומאמץ מסויים בהבנת תודעת האל - לשאול את עצמך שוב ושוב מה היית עושה עם כח אינסופי, כי ליצור ולהפוך כל דמיון למציאות. לחזור לזה כל פעם מחדש עם הבנות חדשות ותשובות חדשות מאנשים שונים שבאו לזה מזוית משלהם. לנסות לענות על זה מחדש כל פעם. 

באופן כללי לחשוב על הנושאים הללו - ולחקור אותם. לחפש את התכנים הללו בספרות ובקולנוע. לראות וללמוד מהם. 
