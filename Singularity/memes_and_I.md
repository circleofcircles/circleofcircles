חייו של רעיון
===== 

הרעיון נולד בראש של אדם אחד - לפחות בדרך כלל. לאחר מכן באם הרעיון טוב הוא מתפשט וכובש מחות אחרים. הרעיון יכול להפוך לסיפור, או למבנה חברתי, הרעיון יכול להיות טכנולוגיה כך שיהיה לו גוף גשמי, או שיכול להיות רק קונספט. כולנו רוב הזמן עסוקים כמו נמלים בבניה ותחזוקה של הישויות הרעיוניים הללו. כשאנחנו מנקים דירה - אנחנו בעצם מתחזקים אידיאל רעיוני מסויים של איך אמור להראות מקום מגורים. כשאנחנו הולכים לעבודה אנחנו מנסים לשפר ולקדם או לתחזק רעיון מסויים שנכנס לתרבות והפך להיות בעל חשיבות חברתית. כשאנחנו הולכים לבחירות, רואים סרט, סתם מדברים עם חברים - הכל נסוב סביב רעיונות שהן ישויות דמיוניות שכל הזמן מתפתחות וחיות דרכנו. מה שחשוב להדגיש כאן שאני לא מדבר על אלגוריה - המם חי, בערך כמו שהגנים הם חיים. יש כאן ישות שאולי אין לה "תודעה" במובן האנושי, אך זה לא בגלל שלהיות בלי תודעה זה רע, אלא כי תודעה זהו מושג מצומצם למשהו הרבה יותר רחב - התודעה זהו פיתרון אחד למרחב בעיות עצום שיש לו גם הרבה פיתרונות אחרים. נקודה נוספת שחשוב אולי להבהיר זה שהמם עובר דרכנו וחי דרכנו. מבחינתו אנחנו משאב שמסמלץ אותו. קצת מזכיר את הוירוס שלוקח את משאבי התא למען המטרות שלו, אלא שכאן המם איננו גוף זר לתודעה אלא התודעה נועדה מלכתחילה לעבד ממים לנתח ולתעדף אותם. 

מה שמעניין במיוחד לגבי ממים בנושא הסינגולריות אלו דמויות. הדמות הספרותית - או דמות מדומיינת שהיא בעצם ניסיון לסמלץ ישות מודעת. הדמות הזאת בתור רעיון, בתור מם מקבלת חיים משל עצמה, אך מקורה הוא אנושי. כלומר כאשר אנחנו מדברים על מם שהוא דמות - אנחנו מדברים על ישות שבעיקרון מהווה לינק ביניים בין האדם הפרטי לבין עולם הממים. למשל אלכסנדר מוקדון, הוא כמובן אדם אבל כבר ממש מזמן הוא הפך למם - לרעיון, לדמות בסיפור של חייו. לפעמים אנשים כבר בחייהם הופכים להיות אגדות - ממים, שהישות המסומלצת שלהם עוקפת את הישות הפיזיקלית שלהם. 

האני מתפרק רוחבית לממים
======

נא לקרוא תחילה:
 [תפיסת האני](Singularity/the_self.md)
 
אנחנו רגילים לחשוב על עצמנו בתור אני קוי. אני נולד, אני חי, ואני מת. אך זוהי הסתכלות אחת על האני. האני האנושי הרגיל הוא מאד רוחבי. תחשבו על הזמן שאתם ישנים - אין שם אני, האני נעלם. תחשבו על האני שרואה סרט טוב - האני נעלם בתוך החוויה של הסרט, האני הפך להיות המם לאותם רגעים. כאשר אתם שקועים בתוך העבודה אתם חלק ממערכת החברתית, התודעה הפרטית שלכם הפכה להיות כלי שרת של תודעה כללית היא לא משרתת את האני הקטן אלא את המם, את הסדר החברתי את הרעיון. 

גם כאשר אנחנו חוזרים לעצמנו אחנחו מנוהלים בידי רעיונות. כל הרעיונות הללו שמנהלים אותנו יש גם להם חיים משלהם. נקודת ההסתכלות הזאת נכונה תמיד לכל רגע מחייכם. כלומר תמיד אתם עסוקים במשהו שהוא חלק ממשהו אחר שגדול יותר מכם. לבסוף מעצם העובדה שהאני יכול להפוך גם למם - כלומר כל רגע בחייכם יכול להפוך לרעיון, לאגדה, לחלק מתועד ועקרוני, תחושת ה"רגיל" עצמה איננה דבר מאשר עוד מם. תחשבו על קיסר .רומאי, כל יום מחייו היה מתועד היטב בידי ההסטריונים, כל דבר שהוא עשה כל רגע "רגיל" היה תמיד לטובת רומא ולמען אנשי רומא. הדבר הזה היה מטריף חלק מהקיסרים - כי האדם הקטן הפך להיות רעיון בהתהוות וכל פעולתו נחשבת לא רק לפרטית אלא גם לציבורית ולכללית. 

