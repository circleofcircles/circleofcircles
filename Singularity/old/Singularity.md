סינגולריות
=====

סינגולריות זהו מצב תודעתי שבו הפער בין המצוי לרצוי שואף לאפס. אפשר לומר שזהו מצב מואר - אלא שהמצב המואר זהו מקרה פרטי של תודעה סינגולרית. ראוי לציין שבמצב סינגולרי ההבדל בין מצב תודעתי למצב פיזיקלי נמחק קליל, לפחות עבור הסובייקט. ישנן הרבה דרכים להגיע לסינגולריות, אבל יש לציין שלושה דרכים מרכזיות. 

מחיקת הרצוי
=====

דרך הכי פשוטה להגיע לסינגולריות תודעתית זה להפסיק לשאוף או לרצות שמשהו ביקום ישתנה. הכל הוא כפי שהוא - קבלה מוחלטת של הקיים. במצב הזה נשאלות שאלות כמו: האם האדם לא מרגיש כאב פיזי? למה לעשות משהו אם קיימת אפס מוטיבציה. ובכן התשובה כאן שקודם כל השאיפה לאפס רצון היא רק שאיפה - האדם במצב הזה לא מפחד כלל למות, אבל לא אכפת לו במיוחד לחיות או למות. לפעמים גם ההבנה שאנשים אחרים מחפשים להגיע למצב הזה, והתחשבות בסיסית שנחשבת למעלה יכולה לדחוף את האדם להעביר את הלימוד שלו הלאה. יחד עם זה תיעדוף בסיסי איננו אומר היאחזות - בכל שלב בחייו של המורה הוא מוכן למות, או לאבד את הכל, לחזור לאפס ולא יהיה לו אכפת במיוחד. 

הסבל הפיזי מפסיק להפחיד את האדם שמסתגף הרבה - סגפנות מאפשרת לקבל כל צורה של סבל פיזי על ידי תהליך אימון הדרגתי. כלומר גם כאן תוך כדי תהליך הדרגתי האדם מאבד כל פחד או שאיפה. איבוד השאיפות מתאפשר גם מההבנה הפשוטה שזהו מרדף ריק אחר הדבר אשר בסופו של דבר לא מביא לשום מקום. כל אחד שמשיג את הרצון , מחפש את הדבר הבא לרדוף אחריו. הדרך היחידה לצאת מהלולאה חסרת התכלית הזאת זה להפסיק לשאוף, להפסיק לרדוף כי כולם יודעים איך זה נגמר. 

יצירת כל רצוי דרך תהליך של סימולציה מנטלית
===== 

דרך נוספת להגיע לכל צורה של רצוי - היא על ידי פיתוח היכולת לסמלץ כל מצב תודעתי. למשל נקח כל אדם שעבר את התהליך הרצוי - הגיע לאותו רצוי שאנחנו שואפים אליו. הוא יכול לתאר לנו את כל התהליך ואת כל הפרטים הקטנים של התהליך הזה, וברגע שהתודעה שלנו מספיק מפותחת כך שמתאפשר לחוות סימולציה של אותו תהליך, ברמה שהאני הופך להיות מזוהה עם אותו אדם שעבר את התהליך בפועל - יוצא שאין טעם באמת לעבור את התהליך בעצמך, זה אפילו מיותר. הדרך הכי טובה להבין את זה היא דרך סופר שכותב על מצבים תודעתיים רבים של דמויות רבות בסיפור. אם אנחנו נדבוק בדמות אחת בסיפור ונחיה אותה עד הסוף, אנחנו נגביל את עצמנו ואת עולמנו לדמות הזאת. אך הסופר יכול לחיות בצורה עמוקה ומציאותית מאד כל דמות בסיפור. פיתוח היכולת הזאת לחיות את עצמך דרך כל דמות, וההבנה שלחיות דרך דמות בסיפור ולחיות דרך עצמך - איננו באמת כה שונה, כמובן הדבר מצריך תירגול והעמקה וגמישות פסיכולוגית שניתן לפתח, בסופו של דבר - האדם מגיע למצב שעבורו העולם הפנימי שלו עשיר מספיק שאיננו זקוק לעולם חיצוני או סטימול מבחוץ. הוא גם מבין שהוא יכול לעבור אלפי תהליכים דומים שכאלה בצורה מהירה הרבה יותר דרך התחברות לדמות דרך התודעה מאשר באשכרה לעבוד קשה מאד לאט לאט ולהגיע לאמת של דמות אחת. במקום מסויים כולנו עושים את זה קצת כשאנחנו רואים סרטים וסדרות וקוראים ספרים, אנחנו מקצרים את הדרך - חיים את עצמנו דרך הרבה דמויות והרבה פיסות קטנות ומענינות של חיים. בגלל שזה בכל מקרה כל מה שיש - היכולת לייצר סימולציה מנטלית טובה, זה יכולת חשובה יותר מאשר לעשות משהו ספציפי שיביא לתחושות אמיתיות קצת יותר, אך לתקופה קצרה ובמחיר של עבודה מרובה מדי. במילים פשוטות יותר כיף לראות סרט תלת מימד על סופרמן מאשר להיות סופרמן באמת. שימוש בחומרים משני תודעה גם יכולים לעזור בסגירת הפער בין הדמיון לבין תחושת האמיתיות. 

פיתרון טכנולוגי
===== 

תארו לעצמכם מטריקס - ואת עצמכם חיים בתוכו. יש לכם שלט שמאפשר לכם מיד לקבל ולחוות כל דבר שרק תרצו, כולל לחוות את הפער בין המצוי לרצוי, ולשכוח את היכולת על שיש לכם בתוך המטריקס. לקבל מיד כל מה שרק תרצו - אתם תשתעממו מהר מאד, כי האדם לא בנוי להנות ממשהו שלא עמל עבורו. ולכן הרבה פעמים תריצו סימולציה שבה לא מיד תקבלו את המבוקש אלא רק על ידי עבודה קשה - אך יחד עם זאת מאחורי הקלעים, בתת מודע יהיה לכם תמיד את האפשרות להאיץ תהליכים ולהגיע לאן שאתם רוצים בצורה מובטחת. תארו לעצמכם שאתם יכולים לחיות סימולציה של איינשטיין, אתם יודעים שהוא גילה את כל מה שהוא גילה, אבל אתם חווים שוב ושוב את ההתלהבות ואת חוסר הידיעה שהיתה לו. בעצם הפיתרון הזה מאד דומה לפתרון הקודם, רק שכאן הסינגולריות עוברת דרך חוויה הכי מציאותית שרק אפשר, ובגלל שהיא כל כך מציאותית ונגישה, היא גם שומרת על מרחק בין המצוי לרצוי - אך המרחק הזה גם מצטמצם כל פעם מחדש שוב ושוב, ומייצר הפתעה. 






