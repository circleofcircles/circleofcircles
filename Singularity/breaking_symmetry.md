עיקרון הסימטריה
=====

החברה המערבית המודרנית בנויה על עקרונות של סימטריה. כלומר כל בני האדם שווים, ואין אדם שנמצא מעל או שהוא חשוב או חלים לגביו חוקים שונים משל אדם אחר. משהו שמבוסס על עיקרון "זכויות היסוד", ועקרונות המוסר שנולדו בעידן הנאורות. העיקרון הזה מבוסס על עיקרון הסימטריה, או עיקרון האמפתיה - העיקרון טוען שהפעולה של לשים את עצמך במקום האדם האחר מתוך הזדהות איתו היא פעולה לגיטימית, וההבדל בינך לבינו הוא אקראי בלבד.

מיותר לציין שהעיקרון הווה יסוד להרבה מאד חוקים ועקרונות דמוקרטיים אחרים. למשל שלממשל אסור להיות מושחת - כי האיסור לגנוב חל על כולם. או למשל זה שבני אדם לא יכולים להיות רכוש, כי בני האדם הם שוים, ולכן אין מקום למושג העבדות מבחינה מוסרית. משם גם נבעה אמנציפציה לנשים - כי נשים טענו שגם הן בני אדם שוים ומגיע להן זכויות. העקרונות הללו נמשכו גם לעבר זכויות הקהילה הלה"טבים שטענו שמשיכה מינית היא תכונה מובנית בפסיכולוגיה ואין פסול במשיכה מינית שאיננה טוענת לנורמה. ובאופן עקרוני הדבר היווה בסיס לפוסטמודרניזם שטען שאין בעצם יסוד אחד נכון אלא כל אדם מהווה נקודת יסוד עצמאית וחוקית, שאין לחברה מקום להתערב או לכפות את רצונותיה כי הרוב איננו טוב יותר מהמיעוט, וכל פרט איננו מחוייב לציית לנורמות של הכלל - כי הכלל איננו דבר מאשר אוסף פרטים. 

שבירת הסימטריה
======

בעולם העתיק הדבר לא היה מקובל כלל. האדם בעיקרון נולד עם מעמד - ואנשים ממעמד אחר היו שונים, הפעולה של לשים את עצמך במקומם לא נחשבה ללגיטימית. כמו שלרוב בני האדם היום ברור שלשים את עצמך במקום של חיה, או צמח, או אבן זה לא לגיטימי כי הם שונים, ככה בעולם העתיק היה פער בין בני אדם - וההנחה הטבעית היתה שאין מקום לשים את עצמך ולהיות באמפתיה כלפי אדם אחר, ממעמד אחר, משבט אחר, מסטטוס אחר. 

באופן עקרוני אפשר לנסח זאת בצורה גסה בנוסחה של ניטשה על שליטים ועבדים. השליט והעבד אלו שתי ישויות עם פער בלתי ניתן לגישור בינהם. אין העבד יכול לשים את עצמו במקום האדון ואין האדון יכול או צריך לשים את עצמו במקום העבד. התפקידים שלהם שונים באופן קיצוני, והם גם משלימים אחד את השני במידת מה - אך גם נמצאים בשני צדי המתרס מאידך.

הפער הזה לא באמת נעלם בעולם המערבי - הוא פשוט מטושטש, וגם לא מקובל לראות או לחלק את העולם בצורה כה גסה וחד צדדית. אך יחד עם זה גם היום אנחנו יכולים לראות שהחוסר סימטריה הזה יש לו תפקיד חשוב ומרכזי בחברה. הן בכלכלה, הן בנושאי חברתיים או מדיניים. בכל אחד מהאנושאים הללו עדיין נוכל למצוא קיומם של מנהלים שהם לא אדונים אבל הם שוברי סימטריה - כלומר בויכוח בין עובד למנהל המילה האחרונה היא של המנהל, והוא רשאי לפטר את העובד כרצונו. אנחנו מוצאים את אלו שמצביעים ואת אלו שמצביעים עבורם - הפוליטיקאי או הסלבריטאי הוא בסטטוס אחר ובעל משקל חברתי אחר מאשר האדם ה"רגיל". כלומר אנחנו עדים שהחברה שלנו איננה סימטרית בפועל - והאמפתיה עצמה משרתת ככלי של הזדהות כלפי אנשים מסויימים אך לא אחרים. אז למרות שקיימת תנועה לעבר הסימטריה - אנחנו גם עדים ששבירת הסימטריה המטושטשת היא בעייתית יותר כי היא קיימת אך השיח הציבורי מנסה לא להדגיש אותה, והאדם יטה לחשוב בצורה סימטרית על החברה כאשר היא עדיין כלל לא סימטרית. 

האיזון
=====

מה שחשוב לשים לב שחוסר הסימטריה הזה הוא אינהרטי לתודעה. האני כמרכז, בני משפחה וחברים הם צעד אחד של מרחק תודעתי, בני השכונה או העיר או המדינה זה צעד שני וכו' וכו' כלומר החוסר סימטריה בין האני לאחר הוא אינהרנטי. והשאלה היחידה שנשאלת היא מה היחס ההולם שצריך להתאים לחוסר הסימטריה הזה. כלומר פעם אנשי שבט אחר לא נחשבו לבני אדם אלא לדמויי אדם, והיום יש יחס בסיסי כלפי שבט אחר, של נורמה חברית - אך היחס לשבט שלך הוא עדיין שונה מהיחס לשבט אחר. וזה נקודה שלא מודגשת מספיק כי הבסיס הערכי הוא הסימטריה. 

הנקודה שאני רוצה להדגיש היא שתכונת הסימטריה כמו כן תכונת השבירת סימטריה הן חיוניות. זה ההזדהות מול הניתוק, וצריך את שניהם. בנקודות שונות בזמן בהסטוריה האנושית האיזון הזה היה מקובל בצורות שונות. גם היום קיימת חוסר סימטריה, גם היום יש מנהלים ויש עובדים, יש אדונים ויש עבדים, יש שליטים ויש נשלטים פשוט הכל נעשה על פי כללים רכים יותר, יש נורמות יסוד מקובלות - אך עדיין יש העדר סימטריה, עדיין יש איזון חברתי בין ההזדהות לבין הניתוק ועל כל אחד למצוא את האיזון המתאים עבורו בסקאלה הזאת. 
