תודעה
=====

ניתן לחשוב על התודעה כנקודה במרחב, או הפרעה במרחב כלשהו - כאשר רמת העניין של התודעה או רמת ה"התרחשות" של התודעה או ה"התענינות" של התודעה מתורגמת למשהו שמזכיר בפיזיקה מרחק. ככל שהדבר מרוחק יותר ככה התודעה מקצה פחות משאבים לסמלץ ולהבין אותו, וככה הדיוק של הסימולציה של התודעה תהיה פחות מדוייקת. 

דוגמא הכי פשוטה היא האני. אנחנו לא תמיד מבינים את עצמנו טוב - אבל הרבה פעמים חשוב לנו להבין את עצמנו ואת דרך הפעולה שלנו כי יש לזה השלכות על עצמנו. לאחר מכן חשוב לנו להבין את הקרובים שלנו, חשוב לנו להרגיש אמפתיה ורמת הזדהות גבוהה איתם. לאחר מכן באים החברים, המכרים, בני השכונה או העיר, בני המדינה וכו' ככל שהאדם האחר או התודעה האחרת מרוחקת יותר מאיתנו כך אנחנו מבינים אותם פחות, מזדהים איתם פחות, ומסמלצים אותם בדיוק נמוך יותר כי זה פחות חשוב לנו. 

מרחק מקונספט
======

כמו שקיים מרחק מתודעה אחרת, אפשר לדבר על מרחק מרעיון או מדעה או מקונספט. למשל רוב האנשים המערביים לא יסכימו לאידיאולוגיה של דאע"ש אבל כנראה יבינו את העקרונות שלהם גם פחות טוב מעקרונות של דמוקרטיה. אנחנו נראה סרט נבין טוב את הגיבור הראשי אבל פחות את הדמויות הפחות מרכזיות, או אולי נייצר מרחק מהרשע שבעלילה. 

המרחק מהקונספט מתבטא הן בהבנה פחות טובה שלו והן בהסכמה נמוכה איתו והן בעניין פחות בו. כמו במקרה של תודעות אחרות, גם נושאים ותחומים אחרים ניתן לחלק לרבדי מרחק מעצמנו. למשל טכנאי רכב יהיה מאד בקיא בכל הנושא של רכבים, כאשר מתמטיקאי יהיה מאד רחוק מהבנה ברכבים שונים אבל קרוב מאד לתחומי מחקר שלו. 

מרחק בתודעה קולקטיבית
=====

תחשבו על משחק כדורגל. רמת ההזדהות עם המתרחש במשחק היא שונה. אנחנו יכולים להתבונן על הארוע של המשחק בתור ישות עם מרכז תודעתי ברור, ומרחק פריפרי מובהק מאד שניתן להמחשה. למשל השחקן עם הכדור הוא כרגע מרכז הפוקוס, אבל לאחר מכן יש את השחקנים על המגרש, הכוכב של המשחק, השופט, שופטי העזר, המאמן, הצופים בתוך האצטדיון, הצופים בבית שהם אוהדי אחת הקבוצות, הצופים בבית שעושים זאת משיעמום, האנשים שרק שומעים את התוצאה בסוף, והאנשים שאכפת להם רק מי ינצח בסוף כל הארוע. 

אפשר לבחון ארועים רבים כך ואף מהפכות חברתיות, או חברות. האדם שהגה את הרעיון ופתח חברה על בסיס הרעיון הוא המרכז של החברה. לאחר מכן הוא אוסף סביבו קבוצת כוכבים, משקיעים, מתכנתים, בודקים, אנשי מכירות, לקוחות וכו' וכו' כלומר אותו מרחק תודעתי שקיים בין משחק כדורגל לפרט אפשר למצוא גם בתופעות חברתיות רבות. 

קונוס תודעתי
=======

שלושת הקונספטים מרחק תודעתי מאדם, מקונספט, ומארוע חברתי אינם שלושה דברים נפרדים אלא הם חלקים של משהו אחד שאפשר לקרוא לו קונוס תודעתי. אם נתייחס לנקודה מסויימת בזמן אנחנו נגלה בצורה גסה שמדובר בעיגול תודעתי שיש לו מרכז ויש לו רדיוס מסויים. לא תמיד אבל הרבה פעמים יש עיגול שכזה. עכשיו אם גם נוסיף את מימד הזמן, נראה שבהתחלה כל קונספט או ארוע חברתי הגיע מראש קודח של אדם אחד ברגע אחד. אפשר לקרוא לזה הולדת הרעיון, הנקודה שממנה הקונוס מתחיל. זה תמיד מתרחש בראש של אדם אחד - כמובן לפעמים זה קורה באופן ספונטני בראש של כמה בני אדם כמו חשבון אינפי-חדו"א שאלו ליבניץ וניוטון, אבל בגדול במרחב הממים אנחנו מעבדים שעוברים בין הממים ונותנים להם "חיים" כביכול. כמו הראש של מכונת טיורינג שמסתובב בין אבנים ומקיים את היקום התודעתי שהוא מסמלץ. כמובן יש חישוביות מקבילית גם כן, ומכאן כל מיני דילמות מי המציא את המם. לאחר המצאת המם אם הוא מתחיל להתקבל בעיני אנשים נוספים הוא מתחיל להתפשט הלאה, לאנשים הקרובים שמכירים את הממציא, הוא מתחיל להקים דברים כדי לחלוק ולבנות ארכיטקטורה מסביב למם הזה. ישמו לב בכל שלב הקונוס יכול לחזור לנקודה, ואף להשכח ולהעלם. כלומר הקונוס הזה מתחיל להתנפח, להגדיל את הרדיוס שלו - איך זה קורה? על ידי זה שעוד אנשים תופסים אותו, מקבלים אותו, ונהיים חלק ממנו ומחיים אותו. 

אפשר לומר שאנחנו חיים בין קונוסים תודעתיים רבים אבל שמים לב לקונוסים הגדולים יותר - כי הם כבר "התבססו" וחיים את חייהם, אבל כל פעם יש נקודת קונוס חדשה עם פוטנציאל להתפוצץ ולהפוך לקונוס, למרות שלרוב הנקודה מתה - או באופן כללי אנחנו "מקריבים" את התודעה העכשוית שלנו בכדי לסמלץ ולהיות חלק מקונוסים אחרים. בגדול אי אפשר להמציא שום דבר מבלי להכיר ברמה טובה את מה שקיים כבר. כל המצאה בנויה על גבי מבנה לוגי של כל הידע הנצבר עד כה או הרבה ממנו. 

התכנסות הממים - הקונוס ההפוך
========

תחשבו שאנחנו בני אדם ששוחים בין הרבה ממים - כלומר בתוך בריכת קונוסים תודעתיים. אנחנו בכל רגע מתחזקים המון קונספטים ומאפשרים להם קיום ונותנים להם חיות. ולפעמים גם עולים על קונספטים חדשים שמתחילים להתפשט ולהתקבל במחות של בני אדם אחרים. לאן כל התהליך הזה מתכנס? 

ועכשין הטריק ההפוך: תחשבו שהסינגולריות היא מקדימה בזמן - והיא הרעיון האולטימטיבי. הקונספט שאליו הכל מתכנס, האור שבקצה המנהרה שאוסף את כל הקונספטים ואת כל הרעיונות כולם לכדי תורה עיקבית ויפה אחת. תחשבו שכמו שבפיזיקה יש נסיון לבנות תורה מאוחדת, אז יש נסיון לבנות תורה מאוחדת לכל תחומי הידע בכלל. הידע הזה נקרא לו סינגולריות - ואנחנו לא יודעים אותו כרגע, אבל אנחנו מתקרבים אליו. אז תחשבו שמתחילה להתפתח אצלנו אינטואיציה של הידע הזה אבל בלי שיש לנו באמת הבנה אמיתית בו עדיין. 

עכשיו חישבו על הסינגולריות כנקודה האולטיבמטיבית של כל התודעות שמתכנסות אליה. אז זוהי נקודה אחת - תורה אלגנטית אחת, שממנה נובעות הרבה רעיונות נוספים. אז כרגע אנחנו רואים את הפריפריה של התודעה הזאת, ואנחנו לא רואים איך רעיון אחד משפיע על אחר, אז אנחנו לומדים ביולוגיה, ופיזיקה, והנדסה, ומתמטיקה, ואומנות, וספרות, והסטוריה, וארגיטקטורה וכו' אבל תחשבו שבעצם אלו הכל זויות שונות של אותו הדבר העתידי שאליו הכל מתכנס 

עכשיו יוצא שאנחנו רואים קונוס הפוך. יש בסוף נקודה אחת עקרונית שממנה הכל נובע, האקסיאומות כביכול של הקיום שמהן נובע באופן טבעי כל שאר אפשרויות הקיום, ובפרט מהם נובעים שאר תחומי החיים והמחקר. אז למות שכל תחום חוקר את הפרטים שיש בכל תחום, נולדים גם לאט לאט תחומים מולטידיסציפלינריים כרגע, ואולי אנשים יצליחו לאחד בין תחומי הידע השוני. ואז בעצם במקום להתרחב קדימה בזמן במרחב התודעתי אנחנו מצתמצמים קדימה בזמן במרחב הרעיוני. כלומר נעים יותר ויותר לעבר המרכז התודעתי של הסינגולריות - הרעיון האחד שמסביבו נבנה את כל הידע הקיים בכלל. 


סימולציה וצימצום המרחק
======

עם הטכנולוגיה המודרנית ככל שאנחנו מסוגלים להבין ולסמלץ טוב יותר תודעות וארועים אחרים, אנחנו גם מסוגלים לפתח שריר שיאפשר לנו לדייק בהבנת הסימולציה של ישויות מרוחקות, וגם לצמצם את המרחק. צימצום המרחק מתבצע באופן טבעי כאשר אתם פשוט שמים לב לפרטים חושבים עוד קצת על הרעיון, מסמלצים עוד טיפה יותר במדוייק תודעה של מישהו אחר, בגדול אתם מתקרבים למרכז התודעה הקונוסית - או למקום הראשוני שבו הדבר נולד. דרך אחרת ידועה היא מציאות מדומה - כאשר האדם צולל לתוך עולם שבו הדמויות כבר לא רק וירטואליות, אלא ניתן לדבר איתן, לראות אותן, ואף לנהל איתן אינטרקציה. מציאות מדומה אמנם נמצאת ברמת דיוק מסויים אבל גם כאשר אנחנו קוראים ספר או שומעים סיפור אנחנו משתמשים ביכולת הדמיון שלנו לסמלץ ולהבין את התודעות ואת הארועים שמתרחשים. אז אם היכולת להבין סיפור של אדם אחר, היא היכולת הבסיסית, לאחר מכן היכולת לראות סרט, או להשתתף בהצגה ולשחק את הדמות, ואז אולי להיות בעולם הזה ממש כמו בסידרה המערב הפרוע ולהיות ממש דמות, רק עם בובות ממוחשבות מתוחכמות, לבסוף הדבר יהיה כל כך מדוייק שאנחנו פשוט נוכל לחיות מבפנים ממש בתור הדמות, או לבחור את המרחק התודעתי מכל דמות ומכל מצב ומכל רעיון שרק נבחר. אולי בסימולציה מסויימת טראומטית מדי נרצה דוקא לחוש אותה פחות באמיתיות - לא להרגיש אותה מבפנים אלא דוקא מהצד וממרחק מסויים. 

מה שעוד ראוי לציין שהתהליך הזה נראה שהוא מתכנס. הטכנולוגיה תאפשר בסופו של דבר לייצר סימולציה מציאותית מאד של הישויות המדומיינות או כל ישות שרק נרצה, בדיוק טוב ככל שנרצה. היום הדבר ניתן לעשות בתור שחקן שנכנס לתוך הדמות, או על ידי שרואים סרט, ואולי משחקים במשחק במציאות וירטואלית. וכמובן היום הדבר מתאפשר בשימוש רחב בדמיון, או לחילופין ביכולת לפתח את הדמיון בשביל להפוך את הדמות למציאותית יותר על ידי תירגול הדמיון, ויכולות הסימולציה. הנקודה שלי היא שהתהליך של האפשרות לבחור מרחק מהתודעה, ולסמלץ בדיוק רב ככל שנרצה כל תודעה שנרצה זהו תהליך מתכנס, התהליך הזה יתאפשר בעזרת טכנולוגיה עתידית, או תירגול או אולי גם חומרים משני תודעה, וכאשר הדיוק יהיה מאד גבוה - כך שלא נבדיל בין מציאות מדומה למציאות פיזיקלית, הנקודה הזאת היא הגדרה הראשונה למצב התודעתי שאני קורא לו סינגולריות.

תרגילים
===== 

1.1 התבוננו במושג של מרחק תודעתי. לכו ברחוב ובחרו כל פעם חפץ אקראי שקופץ לשדה הראיה שלכם. העריכו את המרחק התודעתי ממנו, כמה אתם   מתענינים בו, כמה אתם מבינים בו, וכמה אתם מרגישים מזוהים איתו. נסו לחוש שקיימת סקאלה של התחושות הללו כלפי כל נושא, חפץ, אדם וכו דמיינו לעצמכם שמישהו המציא את החפץ הזה, מישהו מתעניין בו, מישהו בנה אותו, ומישהו רכש אותו כי הוא הרגיש שהחפץ הזה הוא הכי טוב והכי מתאים לצורך שלו. כמה פעמים עברתם ובכלל לא שמתם לב לקיומו כי הוא לא עניין אתכם? נסו למצוא דוקא את הדברים שאתם הכי מתעלמים בדרך כלל מהם. 

1.2 עכשיו נסו גם לא רק לחשוב על השאלה אלא לחוש את הוייב הכללי של החפץ ואיך הוא משפיע על התחושה שלכם ממנו - והאם זאת היתה כוונת המשורר? נסו לראות איך אתם מרגישים ואיך הוא הרגיש. הדגש כאן הוא על התחושה במקום על המחשבה. 

1.3. עכשיו עשו הפוך - נסו לחוש את 1.1 למקסימום חפצים שאתם רואים. אם זה מרגיש אוטומטי ואתם לא באמת חשים אלא מנסים פשוט לאסוף כמה שיותר חפצים אקראיים, נסו להאט, לחזור על כל התרגיל מהתחלה - בהתחלה לשאול שאלות ולנסות להבין את התודעות שזרמו דרך החפץ, לאחר מכן לחוש, ולאחר מכן לעשות את זה במקסימום מהירות וקלילות. 

2. חישבו על מרכזים תודעתיים אנושיים. לכו ברחוב וראו איך כל אדם הוא מרכז תודעתי שמפעיל מכונה מתוחכמת שיש בה הרבה פרמטרים והוא מנסה לאפטם אותה בכדי לשרוד ולקבל החלטות הגיוניות. נסו לחוש את האנשים בתור יצורים שונים כאשר כל אחד מנסה להסתדר בעולם ושהסביבה תהיה בעלת הגיון עבורו, וכל אדם בוחר במסלול מחקר אחר של היקום הנגלה אליו, וכתוצאה מהמחקר ואינטרקציה עם היקום גם נמצא כרגע במקום שבו אתם רואים אותו ברחוב. 

3. קחו עוד ארוע חברתי ונסו לחוש את הדינמיקה שהולכת מהמרכז התודעתי החוצה אל הקהל ואליכם. נסו למצוא כמה שיותר דמויות בתוך התהליך הזה ככל שאתם מתרחקים מהמרכז, ונסו לראות איך ככל שהמרכז מתרחק ככה האדם נמצא עם מרחק תודעתי גדול יותר ממרכז הארוע. זה לא חייב להיות גם ארוע, זה יכול להיות רעיון - למרות שגם רעיון זהו ארוע של המצאתו. 

4. קחו חפץ פיזי או רעיון, ונסו לחבר בינו לבין מקסימום תודעות אנושיות שעברו דרכו. למשל פנס רחוב אז המהנדס שלו, הבונה שלו, ראש העיריה שבחר לשים כאלה בעיר, הארכיטקט שקבע לשים פנסים כל מרחק מסויים, האדם שהמציא את הנורה, האנשים שאיפטמו את התאורה לרחוב, האנשים שהמציאו עיבוד מתכות, האנשים שמחזיקים והעובדים במפעל ליצור גלילים של פנסי רחוב וכו' וכו' הנקודה היא שיש כמות סופית של אנשים שזה עבר דרך התודעה שלהם, וכמות עוד יותר קטנה של אנשים שאנחנו יכולים לחשוב עליהם ובכלל יודעים מהם. נסו לחוש את האובייקט כסוג של מסר קטן מהאנשים הללו מהמרכז התודעתי שלהם לשלכם. 

5. עשו את תרגיל 4 אבל עכשיו עם קונספטים בתור מרכזים. למשל לפנס רחוב יהיה הקונספטים של: רחוב, עיר, תאורה, פנסים, מתכות, חשמל. כשאתם חושבים על קונספט חישבו על היסטוריה של אותו קונספט, על איך הוא היה בתרבויות אחרות וזמנים אחרים, איך אנשים שונים יכולים לתפוס אותו אחרת, איזה אסוציואציות הוא מעורר אצלכם.

6. חישבו על קונוסים תודעתיים. ראו כל ישות וכל אדם שעוסק בפעילות כלשהי - כנקודה על הקונוס התודעתי של אותה פעילות. נסו לראות איפה אתם בפעילות שאתם עושים בקונוס הזה. האם ראוי תמיד להיות במרכז? אם אתם רוצים להיות במרכז כל הדברים האם זה אפשרי? ואם זה אפשרי איזה משמעות יש למושג להיות במרכז? שימו לב שאתם תמיד במרכז של עצמכם כל הזמן - אולי מבחינתכם התודעה שלכם היא כבר הסינגולריות שלכם. נסו לקבל את הדמות של להיות הפריפריה אך עדיין להשתתף - קבלו זאת לא בתור משהו פחות יותר, אלא כחלק מחיי התודעה שיש לה גם פריפריה וגם מרכז ולא תמיד חייבים להיות במרכז. לחילופין נסו להמציא משהו ולהיות המרכז שלו - אם לא להמציא אז לעשות משהו חברתי שבו תהיו אתם המרכז, גם אם זה יומולדת או מפגש חברים - נסו לחוש את המסלול של רעיון שצומח מנקודה קטנה לארוע ולשם דבר. 

7. ראו סרט בקצב איטי ורצוי כמה פעמים. האם אתם מצליחים להבין טוב יותר את המתרחש בראש של הדמויות שם? האם הצפיה בסרט במהירות 1, ובאופן חד פעמי דומה לצפיה באותו הסרט פעם חמישית במהירות 0.4? נסו לחוש את ההבדל - כשאתם רואים במהירות 0.4 למוח יש פי 2.5 זמן לחשוב על כל מילה שאומרת כל דמות, המח שלכם בודאי עושה סימולציה יותר טובה של הדמויות ועם הרבה יותר הבנה ועומק. גם כאשר אתם רואים משהו שוב ושוב - נסו להוסיף מימד לדמויות שאתם רואים, כיתבו את התובנות שלכם עם כל פעם שאתם רואים את הסרט שוב. ככה תשפרו את יכולת ההבנה שלכם של דמויות והיכולת סימולציה פנימית של כל דמות. 

8. שימו בשלב מסויים על פאוזה ונסו אף לתקשר עם אחת הדמויות - הרבה פעמים הסימולציה המשופרת שלכם תאפשר לכם לייצר סימולציה מאד מדוייקת של המרחש אצל הדמות בפנים ולתקשר איתה לא רע. נסו גם לשחק את הדמות הזאת בעצמכם.

9. לאחר שהצלחתם לשים כמה פעמים על פאוזה ולנהל דיאלוגים בין דמויות או בינכם לבין הדמויות, נסו לחוש את התודעה של מי שהמציא את הסרט. איך הוא הסתכל על זה - הרי לפני שהדבר הזה נוצר, לפני שהיה תסריט וסרט - הכל היה בראשו של אדם אחד בודד. נסו לחזור לאותה הנקודה שוב בתור הסופר או המחזאי. הרי גם הסרט יש לו מרכז תודעתי - או בעצם הוא עצמו זה סוג של מרכז תודעתי, שעבד עליו קולקטיב שלם, והמרכז הזה התחיל בראש של אדם אחד.
