תודעה
=====

ניתן לחשוב על התודעה כנקודה במרחב, או הפרעה במרחב  - כאשר רמת הפוקוס או המשאבים שהיא מקצה לדבר מסויים, יתנהג בדומה למרחק בפיזיקה. ככל שהדבר מרוחק יותר ככה התודעה מקצה פחות משאבים, והקצאה נמוכה של משאבים נובעים תופעות אחרות כגון הבנה ברזולוציה פחות טובה, פחות התענינות, אי שמירה בזיכרון, ופחות הזדהות. 

דוגמא הכי פשוטה של מרחק תודעתי זהו מרחק מאדם אחר. למשל כמה אנחנו נזהרים בפגיעה בגוף הפיזי. אנחנו לא תמיד מבינים איך הוא פועל אבל תמיד עוקבים בתנוחה של עצמנו כי אנחנו לא רוצים להפגע. לאחר מכן אנחנו דואגים לחברים שבסביבה הקרובה שלנו, ודואגים להם שלא יפגעו, לאחר מכן חשוב לנו אזרחי המדינה שלנו, וכלל האנושות וכו' ככל שהאדם השני יותר רחוק ממני ככה אדאג לו פחות. 

מרחק מול מימדים אחרים
======

מרחק תודעתי הוא מושג אינטואיטיבי כללי - שמתייחס לתחושה הכללית ביחס לדבר מסויים. התחושה הזאת לפעמים לא ברורה לנו, ולכן בכדי לשים לב אליה, אנחנו מתחילים מלשים לב לכל מיני מדדים אחרים שיותר ברורים לנו, שקשורים למרחק אבל לא בדיוק מבטאים אותו. שלושת הפרמטרים הפשוטים ביותר הם: 

רמת ההבנה - כמה אנחנו מבינים את הדבר. זה משהו מדיד אובייקטיבי, כלומר ניתן לשאול שאלות ולברר כמה אדם מסויים מבין בנושא מסויים, גם אם נושא מסויים הוא אדם אחר. 

רמת ההתענינות - גם פה באמת ניתן לבדוק כמה האדם בסה"כ מתעניין בנושא מסויים. יש אנשים למשל שכל הזמן מתענינים בפוליטיקה אבל לא כזה מבינים בה, ויש אנשים שלא. כמה זמן האדם משקיע בשביל דבר מסויים, בדרך כלל מבטא את רמת ההתענינות שלו, אם זה לא נכפה עליו. 

רמת ההזדהות - כמה האדם מרגיש שהדבר המדובר קרוב אליו וכמה זה חלק "ממנו". למשל הגוף שלי הוא חלק ממני, אז יש לי רמת הזדהות מאד גבוהה עם הגוף שלי, הרבה יותר מאשר עם גוף של אדם אחר. או למשל כמה אני מזדהה עם הגיבור בעלילה מול הרשע בעלילה. 

המרחק התודעתי הוא שילוב של הפרמטרים הללו ואחרים. זה התחושה הכללית סה"כ כמה הדבר רחוק או קרוב אלי. ראוי לציין שזה לא הפרמטרים היחידים שיש, סה"כ אפשר לחשוב על עוד הרבה מדדים שונים שקשורים למרחק, אבל בסה"כ השלושה הללו עוזרים לחוש את נושא המרחק כי רוב הדברים שאנחנו מזדהים איתם הם גם מענינים אותנו ואנחנו מבינים בהם ברמה מסויימת, ורוב הדברים שאנחנו לא מזדהים איתם אנחנו גם פחות מתענינים ופחות מבינים. וכמובן יש יוצאי דופן - ועדיין רוב האנשים נראה לי יסכימו שהם יכולים לחוש את המושג מרחק תודעתי בצורה אינטואיטיבית לאחר שתירגלו לשים לב למדדים השונים. 

מרחק מאדם
=======

כבר הבאתי דוגמא של מרחק שקשורה בזהירות והזדהות עם הגוף. אבל יש גם מרחק לאדם אחר שקשור בכמה אנחנו מדברים על האדם האחר, למשל אנחנו מדברים הרבה על ביבי, כלומר יש לנו רמת התענינות גבוהה בו וגם רמת הבנה בו יותר גבוהה מאשר באנשים אקראיים ברחוב. יש רמת הזדהות גבוהה עם מנהיג הכת אצל מאמיני הכת, לפעמים יותר גבוהה מאשר עם עצמם או ברמה מאד גבוהה שעוקפת את המשפחה. יש רמת התענינות גבוהה בדמויות היסטוריות שאלו אנשים אבל כבר לא אנשים שחיים היום אלא שחיו פעם. כלומר אין תמונה סטרילית של מרחק תודעתי שמתקשר למרחק פיזיקלי - למרות גם שם קיימת קורלציה מסויימת. 


מרחק מקונספט
======

כמו שקיים מרחק מאדם אחר, אפשר לדבר על מרחק מרעיון או מדעה או מקונספט. למשל רוב האנשים המערביים לא יסכימו לאידיאולוגיה של דאע"ש אבל כנראה יבינו את העקרונות שלהם גם פחות טוב מעקרונות של דמוקרטיה. אנחנו נראה סרט נבין טוב את הגיבור הראשי אבל פחות את הדמויות הפחות מרכזיות, או אולי נייצר מרחק מהרשע שבעלילה. 

המרחק מהקונספט (כלומר כמה השקענו מאמץ תודעתי בהבנת הקונספט) מתבטא הן בהבנה פחות טובה שלו והן בהסכמה נמוכה איתו והן בעניין פחות בו. כמו במקרה של תודעות אחרות, גם נושאים ותחומים אחרים ניתן לחלק לרבדי מרחק מעצמנו. למשל טכנאי רכב יהיה מאד בקיא בכל הנושא של רכבים, כאשר מתמטיקאי יהיה מאד רחוק מהבנה ברכבים שונים אבל קרוב מאד לתחומי מחקר שלו. 

מרחק בתודעה קולקטיבית
=====

תחשבו על משחק כדורגל. רמת ההזדהות עם המתרחש במשחק היא שונה. אנחנו יכולים להתבונן על הארוע של המשחק בתור ישות עם מרכז תודעתי ברור, ומרחק פריפרי מובהק מאד שניתן להמחשה. למשל השחקן עם הכדור הוא כרגע מרכז הפוקוס, אבל לאחר מכן יש את השחקנים על המגרש, הכוכב של המשחק, השופט, שופטי העזר, המאמן, הצופים בתוך האצטדיון, הצופים בבית שהם אוהדי אחת הקבוצות, הצופים בבית שעושים זאת משיעמום, האנשים שרק שומעים את התוצאה בסוף, והאנשים שאכפת להם רק מי ינצח בסוף כל הארוע. 

אפשר לבחון ארועים רבים כך ואף מהפכות חברתיות, או חברות. האדם שהגה את הרעיון ופתח חברה על בסיס הרעיון הוא המרכז של החברה. לאחר מכן הוא אוסף סביבו קבוצת כוכבים, משקיעים, מתכנתים, בודקים, אנשי מכירות, לקוחות וכו' וכו' כלומר אותו מרחק תודעתי שקיים בין משחק כדורגל לפרט אפשר למצוא גם בתופעות חברתיות רבות. 

סימולציה וצימצום המרחק
======

עם הטכנולוגיה המודרנית ככל שאנחנו מסוגלים להבין ולסמלץ טוב יותר תודעות וארועים אחרים, אנחנו גם מסוגלים לפתח שריר שיאפשר לנו לדייק בהבנת הסימולציה של ישויות מרוחקות, וגם לצמצם את המרחק. צימצום המרחק מתבצע באופן טבעי כאשר אתם פשוט שמים לב לפרטים חושבים עוד קצת על הרעיון, מסמלצים עוד טיפה יותר במדוייק תודעה של מישהו אחר, בגדול אתם מתקרבים למרכז התודעה הקונוסית - או למקום הראשוני שבו הדבר נולד. דרך אחרת ידועה היא מציאות מדומה - כאשר האדם צולל לתוך עולם שבו הדמויות כבר לא רק וירטואליות, אלא ניתן לדבר איתן, לראות אותן, ואף לנהל איתן אינטרקציה. מציאות מדומה אמנם נמצאת ברמת דיוק מסויים אבל גם כאשר אנחנו קוראים ספר או שומעים סיפור אנחנו משתמשים ביכולת הדמיון שלנו לסמלץ ולהבין את התודעות ואת הארועים שמתרחשים. אז אם היכולת להבין סיפור של אדם אחר, היא היכולת הבסיסית, לאחר מכן היכולת לראות סרט, או להשתתף בהצגה ולשחק את הדמות, ואז אולי להיות בעולם הזה ממש כמו בסידרה המערב הפרוע ולהיות ממש דמות, רק עם בובות ממוחשבות מתוחכמות, לבסוף הדבר יהיה כל כך מדוייק שאנחנו פשוט נוכל לחיות מבפנים ממש בתור הדמות, או לבחור את המרחק התודעתי מכל דמות ומכל מצב ומכל רעיון שרק נבחר. אולי בסימולציה מסויימת טראומטית מדי נרצה דוקא לחוש אותה פחות באמיתיות - לא להרגיש אותה מבפנים אלא דוקא מהצד וממרחק מסויים. 

מה שעוד ראוי לציין שהתהליך הזה נראה שהוא מתכנס. הטכנולוגיה תאפשר בסופו של דבר לייצר סימולציה מציאותית מאד של הישויות המדומיינות או כל ישות שרק נרצה, בדיוק טוב ככל שנרצה. היום הדבר ניתן לעשות בתור שחקן שנכנס לתוך הדמות, או על ידי שרואים סרט, ואולי משחקים במשחק במציאות וירטואלית. וכמובן היום הדבר מתאפשר בשימוש רחב בדמיון, או לחילופין ביכולת לפתח את הדמיון בשביל להפוך את הדמות למציאותית יותר על ידי תירגול הדמיון, ויכולות הסימולציה. הנקודה שלי היא שהתהליך של האפשרות לבחור מרחק מהתודעה, ולסמלץ בדיוק רב ככל שנרצה כל תודעה שנרצה זהו תהליך מתכנס, התהליך הזה יתאפשר בעזרת טכנולוגיה עתידית, או תירגול או אולי גם חומרים משני תודעה, וכאשר הדיוק יהיה מאד גבוה - כך שלא נבדיל בין מציאות מדומה למציאות פיזיקלית, הנקודה הזאת היא הגדרה הראשונה למצב התודעתי שאני קורא לו סינגולריות.

תרגילים
===== 

1.1 התבוננו במושג של מרחק תודעתי. לכו ברחוב ובחרו כל פעם חפץ אקראי שקופץ לשדה הראיה שלכם. העריכו את המרחק התודעתי ממנו, כמה אתם   מתענינים בו, כמה אתם מבינים בו, וכמה אתם מרגישים מזוהים איתו. נסו לחוש שקיימת סקאלה של התחושות הללו כלפי כל נושא, חפץ, אדם וכו דמיינו לעצמכם שמישהו המציא את החפץ הזה, מישהו מתעניין בו, מישהו בנה אותו, ומישהו רכש אותו כי הוא הרגיש שהחפץ הזה הוא הכי טוב והכי מתאים לצורך שלו. כמה פעמים עברתם ובכלל לא שמתם לב לקיומו כי הוא לא עניין אתכם? נסו למצוא דוקא את הדברים שאתם הכי מתעלמים בדרך כלל מהם. 

1.2 עכשיו נסו גם לא רק לחשוב על השאלה אלא לחוש את הוייב הכללי של החפץ ואיך הוא משפיע על התחושה שלכם ממנו - והאם זאת היתה כוונת המשורר? נסו לראות איך אתם מרגישים ואיך הוא הרגיש. הדגש כאן הוא על התחושה במקום על המחשבה. 

1.3. עכשיו עשו הפוך - נסו לחוש את 1.1 למקסימום חפצים שאתם רואים. אם זה מרגיש אוטומטי ואתם לא באמת חשים אלא מנסים פשוט לאסוף כמה שיותר חפצים אקראיים, נסו להאט, לחזור על כל התרגיל מהתחלה - בהתחלה לשאול שאלות ולנסות להבין את התודעות שזרמו דרך החפץ, לאחר מכן לחוש, ולאחר מכן לעשות את זה במקסימום מהירות וקלילות. 

2. חישבו על מרכזים תודעתיים אנושיים. לכו ברחוב וראו איך כל אדם הוא מרכז תודעתי שמפעיל מכונה מתוחכמת שיש בה הרבה פרמטרים והוא מנסה לאפטם אותה בכדי לשרוד ולקבל החלטות הגיוניות. נסו לחוש את האנשים בתור יצורים שונים כאשר כל אחד מנסה להסתדר בעולם ושהסביבה תהיה בעלת הגיון עבורו, וכל אדם בוחר במסלול מחקר אחר של היקום הנגלה אליו, וכתוצאה מהמחקר ואינטרקציה עם היקום גם נמצא כרגע במקום שבו אתם רואים אותו ברחוב. 

3. קחו עוד ארוע חברתי ונסו לחוש את הדינמיקה שהולכת מהמרכז התודעתי החוצה אל הקהל ואליכם. נסו למצוא כמה שיותר דמויות בתוך התהליך הזה ככל שאתם מתרחקים מהמרכז, ונסו לראות איך ככל שהמרכז מתרחק ככה האדם נמצא עם מרחק תודעתי גדול יותר ממרכז הארוע. זה לא חייב להיות גם ארוע, זה יכול להיות רעיון - למרות שגם רעיון זהו ארוע של המצאתו. 

4. קחו חפץ פיזי או רעיון, ונסו לחבר בינו לבין מקסימום תודעות אנושיות שעברו דרכו. למשל פנס רחוב אז המהנדס שלו, הבונה שלו, ראש העיריה שבחר לשים כאלה בעיר, הארכיטקט שקבע לשים פנסים כל מרחק מסויים, האדם שהמציא את הנורה, האנשים שאיפטמו את התאורה לרחוב, האנשים שהמציאו עיבוד מתכות, האנשים שמחזיקים והעובדים במפעל ליצור גלילים של פנסי רחוב וכו' וכו' הנקודה היא שיש כמות סופית של אנשים שזה עבר דרך התודעה שלהם, וכמות עוד יותר קטנה של אנשים שאנחנו יכולים לחשוב עליהם ובכלל יודעים מהם. נסו לחוש את האובייקט כסוג של מסר קטן מהאנשים הללו מהמרכז התודעתי שלהם לשלכם. 

5. עשו את תרגיל 4 אבל עכשיו עם קונספטים בתור מרכזים. למשל לפנס רחוב יהיה הקונספטים של: רחוב, עיר, תאורה, פנסים, מתכות, חשמל. כשאתם חושבים על קונספט חישבו על היסטוריה של אותו קונספט, על איך הוא היה בתרבויות אחרות וזמנים אחרים, איך אנשים שונים יכולים לתפוס אותו אחרת, איזה אסוציואציות הוא מעורר אצלכם.
