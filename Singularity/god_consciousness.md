
האל כשבירת סימטריה אולטימטיבית
======

כאשר אנשים הבינו שישנה שבירת סימטריה תודעתית, הם יצרו את הקונפסט של שובר הסימטריה האולטימטיבי - האל. עבור האל האדם איננו מעבר לבובה, לצעצוע שהוא יכול לעשות איתו מה שבא לו, עוד חפץ. כאשר הפער בין האל לבין האדם הוא פער תהומי שלא ניתן לגישור ואפילו גדול יותר מאשר הפער בין אדם לבובה. בערך כמו שאנחנו מתייחסים היום לתוכנות מתוחכמות שאינן דבר בפני עצמו אלא נועדו למטרה אחת בלבד - לשרת אותנו. כלומר האל שולט באדם בצורה מוחלטת, כאשר האדם כנוע באופן מוחלט לרצון האל, ומעבר לכך עבור האל האדם איננו ישות בעלת חשיבות או משקל כלשהו. 

שבירת הסימטריה הזאת התבטאה גם בכך שכולנו בני תמותה. בעולם שבו קיימת היררכיה נוקשה בין המנהיג, הקיסר, פרעה - לבין פשוט העם, האל מזכיר לכולם שהפער בינו לבין האדם הוא תהומי אף יותר. הקונספט הזה עזר למנהיגים לעלות לגדולה - מילת המנהיג של העם היתה מוחלטת, כמאין מילת האלים עצמם. האנשים ראו את ההיררכיה כחלק מהותי בחייהם, והעבדים למשל היו פשוט עוד דרגה בהיררכיה הזאת. 

דוגמאות מודרניות יותר שאנחנו יכולים לחשוב על חוסר סימטריה: מנהל או בעלים של חברה, מצביא שנותן פקודות לחיילים שבגינן הם יכולים לאבד את חייהם, מתכנת שיש לו שליטה מלאה על התוכנה. כולן דוגמאות חלקיות בלבד - כי האל הוא אידיאל של האסימטריה בערך כמו שמעגל גאומטרי הוא אידיאל של מעגלים במציאות. 

ההזדהות עם האל
======

רצוי לקרוא תחילה את הערך של [תפיסת האני](Singularity/the_self.md) 

הדבר החשוב להבין כאן היא שחוסר הסימטריה הזה מאפשר להזדהות - לתת לחלקיק של האני ללכת אל האל עצמו. אנשים חיים את עצמם דרך הישויות והדמויות הללו. כאשר האדם מקבל את האל ומסמלץ את התודעה של האל הוא במקום מסויים נהיה חלק מהאל עצמו, ובכך עבורו על ידי נקודת המבט של האל עצמו - הוא הופך לאל גם כן. דבר דומה קורה גם כאשר אנחנו מזדהים עם מנהיגים או סלבריטאים או אפילו סיפורי הצלחה או קבוצות כדורגל. אנחנו חיים את עצמנו דרכם - אנחנו מזדהים איתם ולפעמים אף מוכנים למות למען האידיאלים בגלל ההזדהות הזאת. 

בגלל המרחק העצום שקיים בין האל לבין האדם - והיכולת של האדם לתפוס מרחק תודעתי מצד אחד ומצד שני לתפוס את עצמו כבעל אותו מרחק שהוא חש כלפי הישות הזרה, הדבר מאפשר לאדם גם לתפוס את הרעיון של האל ולחיות את עצמו דרכו. שאיפתו האינהרנטית של האדם היא להפוך לאותו אל. כמו שאוהד כדורגל חש רצון והזדהות עם הקבוצה, אוהדי האל - הם הם בני האדם באופן כללי, מזדהים עם האל ומקווים דרך ההזדהות הזאת לקבל כח כלשהו. 

האומן בתור האל
======

הסופר אין דבר המגביל אותו מלבד מהדמיון שלו. הוא יכול ליצור ולהרוג דמויות כעוות נפשו, והדבר היחיד שעוצר אותו זה שהסיפור לא יהיה מעניין ונדוש. יחד עם זה הסיפור יכול להתרחש בכל מציאות לפי כל חוקיות ולהתקדם איך שירצה ויתחשק לסופר. הסופר עליו מוטל גם להבין את הדמויות שלו טוב כדי שהדיאלוגים יצאו אמינים וכדי שמעשיהם לא יהיו תמוהים. הדבר הזה שם את הסופר במצב של אל כלפי היצירה שלו. והכח הזה שקיים ליצירה דמיונית היה כנראה גם מובן עבור האדם הפרהיסטורי. גם היום הכח הגדול ביותר שקיים זה הכל של סיפור, של האתוס. עליו קמים מדינות ונופלים עמים. עליו יחיה האדם או ימות. 
