דאגות
=====

פעמים רבות קורה, שאנו מודאגים בגלל משהו, ועל-אף שאין לנו מה לעשות בנידון, הוא תובע את הקשה שלנו, ומפריע לנו להתרכז בדברים אחרים בהם אנו מנסים לעסוק כרגע. למשל, אנו יושבים בתחנת אוטובוס, ומחשש לפספס את האוטובוס, אנו לא מסוגלים לנהל שיחה. או שאנו מנסים לקרוא משהו, בנסיעה בדרך לפגישה חשובה, ואנחנו מודאגים ממה שיקרה בפגישה ולא מצליחים להתרכז בספר. או שאנחנו מנסים לבצע איזו מטלה, ומטלה אחרת שניצבת בפנינו מטרידה אותנו יותר.

לפעמים, ניתן בכל זאת למצוא משהו לעשות בנידון, למשל בדוגמא האחרונה, אפשר לשקול בכל זאת לעסוק במטלה שמטרידה אותנו יותר. אולם, במקרים אחרים, אין מה לעשות, או שההחלטנו שהדבר שבו אנו מתעסקים כעת יותר חשוב מאשר זה שמטריד אותנו. לכן חשוב לדעת לשים לב לדאגה המנקרת, להתבונן בה, להחליט אם היא מטרידה בצדק, ואם לא, להניח אותה בצד.

תרגיל:

- הניחו חפץ במקום גלוי כלשהו, למשל על ספסל בפארק. ודאו שברור, שהחפץ לא אבד או נשכח, ובוודאי תשובו לקחת אותו - למשל, ניתן להניח כמה חפצים שונים (ספר וכוס תה לדוגמא). כעת, התרחקו מהמקום בו הנחתם אותו, למקום בו אתם לא יכולים לראות אותו, ונסו להתעסק שם במשהו אחר, בלי לחשוב על החפץ שהשארתם.
- שלב שני, הוא לעמוד בקרבת מקום לחפץ, אבל לא בצורה שבה ברור שהוא שייך לכם, ולהמשיך להתעלם מהחפץ, להסתכל תמיד הרחק ממנו.
- תרגיל מתקדם יותר הוא להגדיל את הסיכוי שהחפץ באמת ילקח. אפשר להשאיר משהו יותר בעל ערך, כמו אופניים, או משהו שפחות ברור שמישהו יחזור לקחת (למשל כובע צמר).
