החיים
====

בשביל להבין מהו המוות עלינו תחילה להבין טוב מה הם החיים. אנחנו מרגישים חיים, ואנחנו חשים את התחושה הזאת בהמשכיות וברציפות. אבל מה יש בחיים בכלל? החיים בנויים מרגעים, כל רגע חדש אנחנו נולדים וכל רגע אנחנו מתים. אנחנו לא חשים כך כי המח בנוי במיוחד לייצר לנו את אשלית הרצף שהכל ממשיך, שהכל "מוכר" אבל אם נתחיל לפרק את הרגעים למה שיש בהם אנחנו נתחיל לזהות שה"אני" בנוי מתופעות, ועבור התופעות הללו אנחנו רק עוד מקרה פרטי. כלומר יש את תחושת האגו שגם זאת תופעה, ואז יש מחשבות, רעיונות, רגשות. כל אלו לא עושים אותנו ליחודיים זה פשוט משהו שמתרחש במרחב התודעתי שלנו, אבל זה לא אנחנו. אז קודם כל צריך להבין שהדברים הללו שמתרחשים בתוך המרחב התודעתי יש להם חיים משלהם - ואנחנו רק "חומרה" שמריצה עוד אספקט שלהם. למשל כשאנחנו רואים סרט, הסרט חי דרכנו. החלקיק תודעה של "אני רואה סרט" החלקיק הזה שעבר דרכנו ימשיך הלאה, נשאר לי הזיכרון של הסרט, אבל באותן דקות היחודיות שלי, המרכיב האישיותי שלי נבלה לחלוטין בתוך הצפיה בסרט. אפשר לומר שנתנו חלק מהתודעה של עצמנו לאותה ישות. אפשר לראות זאת גם שכל שניה אנחנו בעצם שוב ושוב נותנים לישות כזאת או אחרת פוקוס - והישות הזאת, איננה מפוקסת ב"אני" כלומר גם הפוקוס ב"אני" זה עוד ישות - האגו, וכשאנחנו מפוקסים בעצמנו יותר מדי, זה עוד פעולה "תודעתית" כמו כל פעולה אחרת, ושייכת למרחב אינפורמטיבי תודעתי. 

אפשר להסתכל על זה כך: ה"אני" זה החומרה שמריצה הרבה תוכנות, הרבה ממים תרבותיים, והרבה צורות של אינפורמציה. החומרה הזאת בפני עצמה לא מענינת, כי מה שבאמת מעניין זה התוכנות שרצות על גבי החומרה. קשה לנו לקבל את זה כי אנחנו החומרה - אבל אם נשים לב באמת, נראה שאנחנו התוכנה ולא החומרה בכלל, וההזדהות עם החומרה היא סוג של אשליה וזה פשוט עוד תוכנה שמייצרת את האשליה הזאת מסיבות משלה (בעיקר אבולוציוניות). אז כשפוקחים את העיניים רואים שאנחנו עלה על עץ ענק, ואין לנו זהות מעבר לזהות הזאת שאנחנו גיבשנו מתוך הזדהות עם עץ כזה או אחר שממשיך לחיות איתנו או בלעדנו. 


מהי תודעה - אוסף של תהליכים פיזיקליים שחווים את עצמם
====

עלי לציין שאני בוחר ללכת בגישה המטריאליסטית שלא מאמינה בדואליות של נשמה וגוף. כלומר מי שמאמין שקיימת נשמה, או תודעה שמחוץ לגוף, ההתמודדות שלו עם המוות היא יחסית פשוטה כי הוא חושב שהוא ימשיך לחיות דרך הנשמה. אז מלבד זאת שהרעיון הזה הוא ספקולטיבי, הוא לא מאפשר לחקור את האופציות של המוות באמת, כי הוא מייצר קופסה שחורה שלא ניתן לחקור אותה. 

אז התודעה בעיני היא תוצר של היווצרות ספונטנית של הוויה עצמית על בסיס של מערכת פיזיקלית. הדוגמא שצריך להביא כאן זה שנריץ סימולציה של העולם הפיזיקלי על גבי אלפי מחשבים שונים בכל רחבי העולם, ובתוכם נריץ ישויות מודעות. מי שמחזיק בעמדה מטריאליסטית סבור שהתודעה היא תוצר של תהליכים פיזיקליים של עיבוד מידע שמתרחש במח, ולכן כאשר נריץ סימולציה של מערכות נוירונים על גבי מחשבי על - התודעה תווצר גם שם באופן ספונטני. שימו לב שעכשיו לא מדובר בנוירונים ובמח, אלא בביטים - פעולות מעבד. יותר מזה המעבד יכול להריץ את התודעות בצורה טורית ,התודעות עדיין יהיו נפרדות. כלומר תחשבו שמישהו מזיז אבנים בצורה מתוחכמת מפה לשם לפי איזשהו סדר, ובתוך תזוזת האבנים הזאת נולדות תודעות. בתוך פיסות הלוגיקה הקטנות ביותר, בסופו של דבר נולדת התודעה. 

אם כך הוא הדבר - וכל תהליך מורכב עלול להוליד תודעה, עלינו לשאול את עצמנו האם רק המח האנושי מכיל תודעה? והתשובה בעיני היא שדי בודאות ניתן לראות תהליכים נוספים מורכבים מספיק, כאלה שיש להם נגיעה לתודעה האנושית גם כן, כמו למשל אומות ותרבויות, שלהם יש מנהיגים והמנהיגים הללו חיים גם את האגו הפרטי שלהם וגם האגו הלאומי מאד חזק, כך שבאשכרה יש שלבי ביניים שבהם האנשים שהם ישויות פרטיות הם גם כן במידה רבה ישויות ציבוריות ותודעתיות, ששייכות לקולקטיב ולא רק לפרט. המעבר הזה בין הפרט לקולקטיב הוא כל כך רציף, שבאשכרה ניתן לראות את מודעות הקולקטיב. היום עם הטכנולוגיה המודרנית, גוגל למשל או יוטיוב זה המקום שבו הקולקטיב מתבטא, ובעצם כך היה תמיד הקולקטיב היה זורם דרכנו ואנחנו דרכו, זה מעולם לא היה נפרד - אבל היום ניתן לראות כמה הדבר הזה באמת רציף, ואיך תודעה אחת של פרט אחת הופכת להיות תודעת הקולקטיב כולו. 

כל זה מביא למחשבה שבעצם התודעה של האני שקיימת אצלי - היא רק פיסה קטנה של הישות שהיא אני. למשל אם חבר חושב עלי, חושב מה הייתי אומר או עושה בסיטואציה מסויימת, פיסת ההוויה שלי חיה דרכו. כמובן זה לא ה"אגו" שלי שרץ דרכו, אבל זה כן האינפורמציה שלי. והשאלה האם אחרי שאמות אוכל גם לחבר את עצמי מתוך פיסות הסימולציה שלי, שרצה על גבי התודעה של אנשים אחרים - היא מחשבה שעולה ונראית לי לגטימית לחלוטין.

יותר מזה יתכן שכבר היום יש אותי האיש הקטן בגוף הקטן - ויש אותי שזה השם שלי למשל, שזה יכול להיות משהו יותר גדול מהאני הקטן. והיחס ביני לבין השם שלי יכול להיות די מורכב, זה לא תמיד לא מורגש. כלומר אנשים בעלי שם עולמי, השם שלהם מקדים אותם. הם לפעמים חיים את עצמם יותר דרך השם של עצמם, מאשר דרך הגוף הפיזי שלהם - למשל לכל מקום שהם באים אנשים מזהים אותם, והם נהנים מההכרה הזאת, כלומר השם שלהם חי מאד חזק, והם חיים את עצמם לא מעט דרכו.

אז מה יקרה אחרי המוות 
======

## ופציה ראשונה - כלום

תשובה אחת פשוטה מאד היא שהחומרה מתה, אז לא נשאר האדם - האינפורמציה קיימת, אבל האדם כבר לא קיים. כמו מחשב שנשבר - אולי כל התוכנות שרצו עליו ימשיכו הלאה, אבל הוא עצמו כבר לא יהיה נוכח. הגישה הזאת מדגישה מאד את הדואליות בין חומרה לתוכנה. קצת קשה לקבל את זה כי זה די ידוע שגם היקום הפיזיקלי הוא אינפורמטיבי, כך שהתודעה היא כנראה רמה גבוהה של תוכנה ולא חומרה, ועדיין אופציה כזאת קיימת, במיוחד כאשר מתייחסים ל"אני" ולחיים בצורה הנאיבית ביותר שמתעלמת מכל מה שרץ בכל רגע נתון בתוך התודעה ומדגיש את ההסתכלות החיצונית על הדברים. הדבר הזה כנראה גם מת בכל מקרה - אבל הוא מת בכל רגע. כשהיינו ילדים, הילד הזה כבר מת נשאר המבוגר. כל 10 שנים האדם משתנה מספיק כך שאפשר לומר שהוא די מת. גם בשינה אנחנו מתים כי אין רצף - אז למרות שהמוות במובן הזה הוא הכי מפחיד, הוא גם הכי נפוץ, אנחנו הולכים לישון מתעוררים, ולא שמים לב שמתנו באמצע. אנחנו מתבגרים, משתנים, נהפכים למשהו אחר ולא שמים לב שמתנו. אפשר להגיד שאנחנו מתים כל רגע ולא שמים לב לזה. הרגע הקודם קיים רק בזיכרון, אבל לא אכפת לנו - כי למדנו כאמור להתעלם מהשאלה הזאת. 

## אופציה שניה - תהליך שבו התודעה מתרפקת למרכיביה האינפורמטיביים

המודע שלנו מזדהה עם האגו - אבל התת מודע מזדהה עם אספקטים יותר רחבים של ההוויה. עם המשפחה, עם התרבות, עם האנושיות. אז באופציה הזאת התת מודע מתחיל לצוף ל"מודע" בגלל שהאגו מת, ולאט לאט להזדהות עם התהליכים האינפורמטיביים שמתרחשים. כלומר אם במהלך החיים הזדהנו עם העלה, וזה היה חשוב, אז לאחר שמתנו, הפסקו לאחוז בעלה - אבל נחוש את ההזדהות עם העץ, ונחוש שאנחנו הרבה ישויות שזורמות דרך התודעות האנושיות. כלומר נתחיל להבין את העץ ולהרגיש חלק ממנו במקום העלה הבודד. יש כאן אופטימיות מסויימת שקיים תהליך במעבר בין החיים למוות שבו האדם מאבד את האגו ונהיה אחד עם תהליכים מסדר גודל גבוה יותר, אבל יש עדויות של אנשים שחוו את זה בדיוק. 

## אופציה שלישית - חיים דרך תודעות אחרות 

כרגע הפוקוס התודעתי של האני נמצא בעיקר מאחורי הגוף שלי. יש אנשים שמאד מזדהים עם אומה - למשל נשיא או מלך מרגיש לא רק את עצמו אלא איך האנרגיה של כל האומה זורמת דרכו. הורים הרבה פעמים מרגישים שחלקיק שלהם זורם דרך הילדים שלהם. אפשר לומר שברגע שאנחנו נמות, ההגות שלנו, הרעיונות שלנו, ה"נשמה" שלנו - ממשיכה דרך זיכרונות ודמיונות של אנשים אחרים. גם עכשיו אנחנו חיים דרך החברים שלנו, דרך ההגות שלנו, דרך התרבות שלנו - אבל מרגישים את זה מאד חלש כי האגו מורגש מאד חזק. אבל ברגע שהאגו מת, פתאום מורגש דוקא הרמה הבאה של האגו - שחי דרך תודעות אחרות. כמובן בגישה כזאת האגו נשאר קצת, ולאט לאט עם השנים מתפזר ומאבד מהזהות האישית. למשל ניוטון היום יותר מזוהה עם המשואות שלו מאשר עם עצמו - ומצד שני, אפשר לומר שהתודעה שלו עברה תהליך שבו היא חיה את עצמה יותר בתור משוואה מאשר בתור בן אדם. 

העבר
=====

יש נקודה נוספת שצריך להביא אותה בחשבון. אנחנו יודעים שהעבר כבר מת - כלומר האני מהעבר כבר לא קיים. קיים רק זיכרון ממנו - ובכל זאת יש תמונות, יש הגיגים, יש השגים. כלומר התודעה מהעבר חיה חיים עצמאיים משל עצמה. ניוטון לאחר שגילה את נוסחרות ניוטון המשיך לעסוק בדברים אחרים בחיים, ועדיין נוסחאות ניוטון כבר התחילו לחיות בפני עצמן. אפשר לומר שבכל רגע נולדנו ומתנו - וחלק מהרעים הללו היו כל כך טעוני פוקוס תודעתי, שהן עצמן המשיכו הלאה את החיים שלהם. אפשר לומר שאנחנו סרט שבנוי מהרבה פריימים, וכל פריים מקבל חיים משל עצמו וחי בפני עצמו ללא קשר לאן הסרט הפיזי של האדם ממשיך, האינפורמציה התודעתית ברגע שהיא מדברת ברמה התת מודעת של הקולקטיב מתחילה לחיות את החיים שלה באופן עצמאי. 


