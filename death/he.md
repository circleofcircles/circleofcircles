תובנה יסודית
=====

הדבר שהכי חשוב להבין לגבי המוות לדעתי - שתודעת המוות לא קיימת. ישות לא יכולה להגיע לעצמה אני מתתי. ברגע שהיא תגיד את זה
לעצמה היא כבר לא מתה. אבל כמובן ישות יכולה להגיד לעצמה אני הולכת למות, או למשל אני מכירה ישות אחרת שמתה. המוות זה קו הפרדה
ביננו לבין מה ש"מעבר" ומה יש מעבר אנחנו לא יודעים ויש מצב שאין גם כלום וזה תלוי בהגדרות ומושגים ובשאלה מי זה אני ועם מה אני
מזדהה וגם איך עובדות ופועלות ישויות אחרות ביקום - שזה שאלה שאת התשובה אליה איננו יודעים אבל ההבנה שהמוות יקרה לנו ולכן מה 
זה אני זה שאלה קריטית לחיים, ומה יש עוד זה שאלה שאמורה להעסיק אותנו. 

חשיבה על המוות והחיים
===== 

אתן דוגמא קטנה: נניח שתרבות היא ישות מודעת, אז עבורה אנחנו רק תאים. ואז אחרי המוות בגלל שאנחנו מודעים אנחנו ממשיכים לחיות בתור
ישויות כאלה - חלקיקי תרבות, כי גם האני שלנו איננו יותר מאשר רסיסי תודעות תרבותיות. אבל אם זה נכון - עלינו להתחיל לראות את עצמנו
לא בתור האני האגו היחודי, אלא בתור רסיסי תודעה תרבותיים. להתחיל להזדהות עם החלקים שבתוכנו שמהווים חלק מתהליכים עמוקים יותר שרצים
בתור תוכנה על המעבד החומרתי שלנו עכשיו - המח הפיזי. אבל אחר המוות לאחר שהמוח מת, נשארים הרסיסי תודעה שלנו בתוך התרבות, אז עכשיו 
אנחנו רק זיכרון שיכול לחיות רק בתוך דמיון של תודעות חיות. אבל האם זה חיים גם כן? או שאולי זה אשליה של חיים? איך אנחנו יודעים שגם
עכשיו אנחנו יותר מאוסף תאים? נניח שלתא בודד יש מודעות האם נוכל לתקשר איתו? האם זה שפה משמעותית אחרת, או אולי בעצם נוכל למצוא
איזשהי דרך לתרגם מהשפה התאית הכימית לשפת התודעה האנושית? השאלות הללו אמורות לעניין אותנו, מהי תודעה, מהי תרבות ממה אנחנו בנויים
מה מקומנו ביחס לעצמנו, לאנשים אחרים, ביחס לתרבות - האם אנחנו חלק מהתרבות או אנחנו תרבות נגד? איך הדברים הללו משנים את התפיסה שלנו
על חיים ומוות. נגיד אפשר להגיד שתרבות לא קיימת כי היא סה"כ אוסף של רעיונות ומנהגים - ומה אנחנו בדיוק אם לא אוסף של רעיונות
של חישובים קטנים של נוירונים? אם אנחנו מחלקים בין ישויות מודעות ללא מודעות, האם זיכרון של ישות מודעת מביא חלק ממנה לכאן בכל זאת
כי היא עצמה היתה לא יותר מאוסף חלקיקים רעיוניים? מה זה אני למשל? האם אני יותר מאוסף תחושות, רעיונות, פעולות? מה יש בי עוד? חווית 
סובייקט? ואם נגיד חווית סובייקט אחרת תחווה את אותם התחושות, רעיונות, פעולות האם זה יהיה שוב פעם אני או משהו אחר? האם למשל בדיחה 
שסיפרתי ומישהו אחר חזר עליה, והיא התחילה לחיות במרחב הבדיחות זה חלקיק של התודעה שלי שהתחיל לחיות בפני עצמו? איך מתנהלים היחסים
ביני לבין חלקיקי התודעה שלי? האם אני רק חלק מתהליכים גנטיים, או שגם התהליכים הגנטיים הם סה"כ חלק מתחרות גדולה יותר של השרדות
וקיום? אם נבנה מחשבים שינצחו אותנו במלחמת השרדות, האם זה בהכרח דבר רע? הרי גם אנחנו הגענו ככה לעולם מאותן הסיבות בדיוק, תמיד 
ניצחנו את כל המתחרים, הגנים תמיד עשו חיפוש אקראי, ותמיד הרגו את הזנים ואת המינים הפחות השרדותיים. אנחנו עושים את זה להמון מינים 
שאולי היו רוצים לשרוד, אבל אין להם מה לעשות מול בני האדם, האם זה לא יהיה רק הוגן שגם תורנו יבוא יום אחד בידי השלב האבולוציוני
הבא שיודע להנדס את עצמו יותר טוב מהגנים? אולי הגנים נועדו רק בכדי שיופיעו מחשבים, ומחשבים גם הם בתורם יפסידו למשהו חדש שהם ימציאו
או אולי יש עוד מימד השרדותי שאיננו ברור לנו בתוך המרחב הוירטואלי שבמחינתו זה הכל מחשבים אבל אצלהם בפנים יש הרבה צורות של מאבקים
וגם אצלהם יש בתוכם אבולוציה וגם שם יש תחרות ומנצחים ששורדים, בדיוק כמו בעולם הרעיונות והתרבויות האנושיות. מדוע כל כך קשה לקבל את 
המוות של המין האנושי? האם זה שונה מלקבל את המוות של עצמנו? האם אנחנו נוטים להאחז בחיים בכל מחיר, ולמה? מה יש בחיים שהוא חשוב לנו 
כל כך? התהליכים הללו שרצים על התודעה שלנו, אז הם בכל מקרה לא מתים עם המוות שלנו. אז כל דבר חשוב שיש בחיים שלנו ממשיך לחיות מה כל 
כך מפחיד במוות? 

המוות בעיני זה השאלה - אין תשובה רק שאלה, וצריך לפרק את השאלה הגדולה של חיים ומוות לשאלות קטנות. אין משהו אחר, לעשות עם הדבר הזה.
לקבל תשובות אקראיות מפי "עדים" או אולי "שרלטנים" נגיד שבא אלינו אדם ואומר אין מוות האל אמר לי. השאלה שניצבת לפנינו זה מדוע אנחנו 
מאמינים לו? אז הצד הדתי יגיד שהוא מאמין והצד הסקפטי יגיד שלא. אבל השאלה פתוחה בעיני, איך אפשר להתעלם ממנו ולקטלג אותו כשרלטן
אוטומטית, אבל גם איך אפשר להאמין לו בתמימות? נראה לי אנחנו תמיד רוצים לחשוב על מידע חדש שנכנס אלינו בתור משהו שיש לשמור רמה
מסויימת של מרחק ממנו כי יש רמאים, וגם רמה מסויימת של הזדהות כי לא כולם רמאים ולפעמים אנשים אומרים אמיתות. אז תמיד יש את 
המשחק בין אמונה לחוסר אמונה, בין מוות בתור אשליה למוות כאמיתי, בין החיים והאני בתור אשליה והאני בתור ישות מודעת שחיה את הרגע.

תרגיל
====

- לחשוב על השאלות הללו, לחשוב איזה עוד שאלות אפשר לשאול איזה עוד תשובות אפשר לתת, לחקור תשובות של תרבויות אחרות
לגבי שאלת המוות, לחשוב למה זה מעסיק את האנשים כל כך - ואם לא אז אולי זה צורה של הכחשה או לחילופין אולי ההתעסקות
במוות היא בריחה מהחיים? כשאנחנו לא יודעים מה מהטרה שלנו בחיים אנחנו בורחים לחשוב על המוות כי אנחנו לא מבינים מה 
מקומנו ביקום? אם כן מה הם חיים? 
